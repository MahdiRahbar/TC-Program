دانشگاه شیخ بهایی دانشکده مهندسی کامپیوتر پایان نامه کارشناسی ارشد رشته مهندسی کامپیوتر – نرم افزار ارائه روشی پویا برای هدف‌گرا نمودن تبلیغات اینترنتی پژوهشگر سروش محمدی استاد راهنما دکتر محمدرضا خیام باشی مهر 1390 تقدیم به پدر و مادرم : خداوند را بسی شاکرم که از روی کرم، پدر و مادری فداکار نسیبم ساخته تا در سایه درخت پربار وجودشان بیاسایم و از ریشه آنها شاخ و برگ گیرم و از سایه وجودشان در راه کسب علم و دانش تلاش نمایم. والدینی که بودنشان تاج افتخاری است بر سرم و نامشان دلیلی است بر بودنم، چرا که این دو وجود، پس از پروردگار، مایه هستی‌ام بوده‌اند، دستم را گرفتند و راه رفتن را به من آموختند. آموزگارانی که برایم زندگی، بودن و انسان بودن را معنا کردند. و به همسرم: اسطوره زندگیم، پناه خستگیم و امید بودنم و سایه مهربانیش سایه سار زندگیم، او که اسوه صبر و تحمل بوده و مشکلات مسیر را برایم تسهیل نمود. چکیده با توجه به حجم زیاد معاملات در دنیای اینترنت و افزایش کاربران اینترنت، خدمات و تبلیغات در اینترنت گسترش یافته و صنعت تبلیغات برخط را به پر درآمدترین صنعت تبلیغات در دنیا تبدیل کرده است. تبلیغات اینترنتی به دو گونه هستند، در گونه اول تبلیغاتی هستند که به صورت ایستا به نمایش در میآیند و هیچگونه پویایی در آنها به چشم نمیخورد و به نسبت تعداد بازدید، از کلیک بسیار کمی بهرهمند هستند و نمایش تبلیغات در گونه دوم به صورت پویا و وابسته به رفتار کاربران می‌باشد. برای بالا بردن راندمان تبلیغات و بدست آوردن علایق کاربران از طریق کلیکهای صورت گرفته بر روی تبلیغات باید تبلیغات به شکل پویا نمایش داده شوند. برای پویایی و نمایش تبلیغاتی که بازدیدکنندگان به آنها علاقهمند هستند میتوان از متدولوژیهای گوناگونی استفاده کرد. روش مطرح شده برای رفع مشکل کم بودن کلیک کاربران بر روی تبلیغات اینترنتی میباشد، که منجر به پایین آمدن راندمان اینگونه تبلیغات میشود. در این پژوهش، با استفاده از وب‌کاوی و جداول ثبت وقایع، تبلیغات هدفمند صورت می‌گیرد. برای این منظور از الگوریتم Apriori با نمایش تبلیغات پویا و تاثیرگذار، بازدهی بیشتری و جذب مخاطبان و افزایش کلیک‌های آنها روی این تبلیغات حاصل می‌شود. پس از نتایج بدست آمده از ارزیابی تحقیق، این نتایج حاکی از آن است که روش پیشنهادی در مقایسه با روش مرسوم 56.83 درصد بهبود داشته است. پس می‌توان گفت این روش می‌تواند جایگزین خوبی برای روش مرسوم باشد. کلمات کلیدی : داده کاوی ، خوشه بندی ، وب کاوی ، تبلیغات اینترنتی ، جذاب ، رفتار کاربران فهرست مطالب فهرست اشکال فهرست شبه کدها دیباچه مقدمه اینترنت امروزه یکی از مهمترین رسانهها محسوب میشود و با رشد این رسانه، بسیاری از کسب و کارها در چهارچوب این شبکه گسترده با نام کسب و کارها و خدمات اینترنتی تعریف شدهاند. هر چه رشد اینترنت رو به افزایش میرود بستر مناسبتری برای تراکنشهای برخط و زمینهساز خوبی برای تجارت الکترونیک میشود. با رشد تجارت الکترونیک و خدمات اینترنتی صنعت تبلیغات اینترنتی نیز رشد پیدا کرده و به بزرگترین درآمد در این شبکه بیکران جهانی تبدیل شده است، به طوری که در سالهای اخیر درآمدهای فراوانی را برای وب سایتهای مشهور به همراه داشته است. در این فصل به صورت کلی در مورد تبلیغات اینترنتی و مزایای آن و استفادههایی که از این صنعت در دنیای اینترنت میشود و ارتباط آن با پیشبرد اهداف تجارت الکترونیک بیان خواهد شد. مشکلاتی که تبلیغات مرسوم با آن مواجه هستند و راه‌کار ارائه شده برای رفع مشکل تبلیغات به شکل روش مرسوم به اختصار شرح داده می‌شود. در آخر نیز ساختار پایان‌نامه بیان می‌شود. تبلیغات اینترنتی از نگاه کلی با توجه به رشد روزافزون اینترنت و دنیای وب دانستن علم کامپیوتر برای تمامی اقشار جامعه جهانی الزامی و امری مهم تلقی میشود. تبلیغات سنتی مانند: تبلیغات تلویزیون، رادیو، مجلات، روزنامهها و غیره میباشند و تبلیغات اینترنتی به تبلیغاتی گفته میشود که در بستر اینترنت میباشد و به طور کلی که در مقایسه با تبلیغات سـنتی، تبلـیغات اینترنتی از مزیت‌های قابل ملاحظه‌ای برخوردار است، که از آن جمله می‌توان به موارد ذیل اشاره کرد: ایجاد ارتباط دو طرفه با مخاطب، به دلیل بستر اینترنت در تبلیغات اینترنتی این امکان محیا میباشد که تبلیغ دهندگان بتوانند با مخاطبین خود ارتباط برقرار کرده و مخاطبین نیز بتوانند با کسانی که آگهیدهنده هستند ارتباط برقرار نمایند. ایجاد یک پیوند مستقیم به لیست محصولات، آگهیدهندگان میتوانند در زمان نمایش تبلیغات، لینک محصولات خود را نیز قرار دهند تا بازدیدکنندگان بتوانند از طریق آن لینک وارد صفحه خصوصی آگهی دهنده شده و مشخصات محصول را مشاهده نمایند و در صورت تمایل در صورت امکان سفارش از طریق اینترنت، محصول دلخواه خود را سفارش دهند. توانایی هدفگیری ایستا و پویای مشتریان، در تبلیغات اینترنتی آگهیدهنده میتواند بازار هدف خود را مشخص کند و با توجه به موقعیتهای گوناگون تبلیغات خود را به افراد یا گروههای خاصی که می خواهد نمایش دهد. دسترسی جهانی و شبانه‌روزی، تبلیغات اینترنتی به دلیل آنکه در بستر اینترنت میباشند و اینترنت به صورت جهانی و شبانهروزی است، پس تبلیغات اینترنتی نیز محدودیتی در این زمینه ندارد. ارسال و نگهداری و بروزرسانی آسان، تبلیغات اینترنتی به دلیل آن که الکترونیکی میباشد، آگهیدهنده در هر زمانی که بخواهد میتواند آنرا بروزرسانی کند. قابلیت اندازه‌گیری و ردگیری بالا، الکترونیکی بودن تبلیغات و ردگیری بالایی که دارد این امکان را به آگهیدهندگان میدهد تا بتوانند در هر زمانی تعداد بازدیدها و بازخورد تبلیغات خود را مشاهده کنند. طراحی پیام آگهی و قابلیت فروش، طراحی پیام آگهی در هر زمانی امکانپذیر میباشد و همچنین آگهیدهندگان میتوانند با تبلیغات خود، فروش را نیز داشته باشند. بعلاوه هزینه تبلیغ در اینترنت نیز به مراتب کمتر از رسانه‌های دیگر می‌باشد، به دلیل الکترونیکی بودن تبلیغات و این که احتیاجی به مواد اولیه و چاپ ندارند و دامنه وسیعی را شامل میشوند هزینه آن به مراتب کمتر از رسانه های دیگر می باشد. با رشد بسیار سریع اینترنت و به همراه آن تجارت الکترونیک، شرکتهایی که بر پایه اینترنت و تجارت الکترونیک پیش میروند، بسیار سریع توسعه یافتند. مخصوصا با بیشتر شدن سایتهای تجارت الکترونیک، رقابت شدیدی بین اینگونه وب سایتها و شرکتها بوجود آمد. شرکتهای تجاری اگر بخواهند در عرصه فعالیت باقی بمانند و موقعیت خود را در بازار پررقابت امروز حفظ کنند چاره‌ای جز به کارگیری این نوع از تبلیغات نخواهند داشت. این امر درمورد شرکتهایی که بخواهند در سطح جهانی فعالیت کنند مصداق بارزتری خواهد داشت. تبلیغات اینترنتی دارای اشکال مختلفی است که هر شکل آن دارای ویژگی‌های خاص خود است. دسترسی مردم به اینترنت و راحتی کار با آن که بسیار در زمان صرفهجویی میکند باعث شده است که اینترنت به بزرگترین رسانه در تمامی سطح جهان تبدیل شود. سایتهای متعددی در این زمینه (تبلیغات اینترنتی) فعالیت دارند، اما رقابت آنها بر این است که بتوانند خدمات بهتری را ارائه دهند تا از لحاظ اعتبار و ثبت در موتورهای جستجو و همچنین با قرار دادن بستههای متعدد برای مشتریان خود بازار تبلیغات را در دست بگیرند. مهمترین امر در تبلیغات، هزینه کم و بازدهی بیشتر است، در امر تبلیغات نکاتی حائز اهمیت است، که در ذیل به آنها اشاره می گردد. مکان آگهی، آگهیها در چه سایتی نمایش داده میشوند و این سایت دارای چه تعداد بازدیدی میباشد. هر چه تعداد بازدیدکنندگان سایت بیشتر باشد، کلیک بیشتری نیز روی تبیلغات سایت خواهد شد. موقعیت مکانی آگهی، مکان تبلیغ در جذب بازدیدکنندگان از اهمیت بالایی برخوردار است، تبلیغ باید در نقاطی قرار گیرد که در زمان ورود بازدیدکننده به سایت توجه او را جلب کند. نحوه ارائه آگهی، تبلیغات به صورتهای مختلفی ارائه میشوند، برای مثال برخی به صورت بنر ثابت میباشند، برخی دیگر برای جلب توجه بیشتر به صورت بنر متحرک و برخی به صورت متنی و غیره میباشند. کم کردن هزینه آگهی، هر چه تعداد کلیک با توجه به تعداد بازدید بیشتر باشد راندمان تبلیغات بالاتر رفته و در اصل هزینه تبلیغات کاهش پیدا میکند. مخاطبین آگهی، بسیار نقش مهمی را ایفا میکنند، تبلیغاتی که مخاطبین آن در یک گرایش و در یک دسته خاص قرار داشته باشند، راندمان بالاتری را دارا می باشند. اهداف تبلیغات کسب و کارهایی که بر پایه الکترونیکی و اینترنتی میباشند روز به روز در حال افزایش میباشند و همه آنها اهدافی را دنبال میکنند که به چند مورد از این اهداف در ذیل اشاره میشود. فروش یا رونق کسب و کار، هرچه تعداد بازدید از تبلیغات یا کلیک بر روی آنها بیشتر شود تعداد مشتریان بیشتر میشود و کسب و کار رونق بیشتری میگیرد و این امری بدیهی است. تاثیر بیشتر، هزینه کمتر، هر چه بتوان تاثیر تبلیغات را بیشتر کرده و از طرفی با حفظ تاثیر، هزینه را کاهش داد، راندمان تبلیغات افزایش بیشتری خواهد داشت. پویایی بیشتر تبلیغات (هوشمند کردن تبلیغات)، پویایی به معنی نمایش تبلیغات با توجه به مخاطبین و شرایط نمایشی تبلیغات میباشد. پیدا کردن مخاطب هدف (میتواند مشتری باشد)، مخاطبین کسانی هستند که تبلیغات را بازدید میکنند و در نهایت مشتری سیستم خواهند بود، پیدا کردن مشتریان، توسط تبلیغات ارائه شده جزء اهداف تبلیغات میباشد. در بالا به طور کلی به اهداف تبلیغات اینترنتی اشاره شد، به طور کلی هدف این پروژه کمک کردن به هدفگرا نمودن تبلیغات در دنیای اینترنت است که با توجه به هزینه بالای تبلیغات مشتریان را به سمت تبلیغاتی هدایت کند که خواستار آن هستند و به این طریق هم در زمان مشتریان صرفهجویی میشود و هم هزینه تبلیغات را برای تبلیغ دهنده به پایینترین سطح ممکن میرساند. برای آنکه بازدیدکنندگان بر روی تبلیغات کلیک کنند و زمینه خرید برای آنها فراهم شود تا تبلیغ به هدف نهایی خود برسد باید تبلیغاتی به آنها نمایش داده شود که برای آنها جذابیت داشته باشد و این جذابیت برای اشخاص گوناگون متفاوت میباشد، هر شخص یا گروهی از اشخاص علایق متفاوتی دارند و تشخیص این علایق و نمایش تبلیغات با توجه با آن دسته از اشخاص باید توسط الگوریتمی صورت گیرد که در این تحقیق این کار با وبکاوی انجام میشود. سوالات موجود چگونه میتوان تبلیغات را هدفمند نمود؟ چگونه میتوان کلیک روی تبلیغات را افزایش داد؟ چگونه میتوان روشی برای هدفمند نمودن تبلیغات ارائه نمود؟ معایب و اشکالات موجود تبلیغات اینترنتی مرسوم دارای هوشمندی نمیباشند و تنها در زمان ورود کاربران یکسری از تبلیغات برای آنها به نمایش گذاشته میشود. تبلیغات نمایش داده شده میتواند ثابت باشد یا بصورت تصادفی نمایش داده شود، در هر دو صورت نیز از پویایی برخوردار نیست. به غیر از نمایش تبلیغات که بصورت ایستا نمایش داده میشوند و با توجه به علایق مخاطب نمایش داده نمیشوند، مکان تبلیغات نیز بصورت ایستا میباشد و برای تمامی بازدیدکنندگان در محلی خاص که مدیر وبسایت مشخص کرده است نمایش داده میشود. در اکثر سایتها تبلیغات در گوشههای سمت راست یا چپ و در بالا یا پایین سایتها به صورت کاملا ایستا یا تصادفی به نمایش در میآیند، در نمایش اینگونه تبلیغات هیچگونه پویایی در نظر گرفته نشده است و مکان و محتویات تبلیغات بصورت ایستا به نمایش در میآیند. از دیگر معایب تبلیغات به شکل ایستا میتوان به موارد زیر اشاره کرد: صرف هزینه بسیار بالا برای آگهیدهنده. تبلیغات در اینترنت، هزینه نسبتا بالایی دارد و اگر بازدهی بالایی نداشته باشد بسیار به ضرر آگهی دهندگان میباشد، در روش ایستا و بدون هوشمندی این هزینه بالا است، از آن طرف بازدهی به اندازه کافی بالا نیست. با توجه به صرف هزینه بالا مشخص نمیکند که آیا به هدف میرسد یا خیر. کلیک بسیار کم به نسبت بازدید (بین 3 تا 5 بازدیدکننده از هر هزار بازدیدکننده روی بنرهای تبلیغاتی کلیک میکنند .) با توجه به آمارهای موجود از هر هزار بازدیدکنندهای که به سایت مراجعه میکنند فقط 3 تا 5 بازدیدکننده بصورت میانگین روی تبلیغات کلیک میکنند، این تعداد کلیک با توجه به سایتهایی با بازدید بسیار زیاد، کم میباشد. عدم وجود پویایی و هوشمندی در نمایش آگهی. در این تحقیق به کمک وبکاوی و بررسی مقالات مرتبط که در آنها آگهی به شکل پویا به نمایش در می آیند، سعی برآن است مشکلاتی که در بالا مطرح شدهاند رفع یا بسیار کم شوند. وبکاوی به هدفمندشدن تبلیغات کمک خواهند کرد و به کمک دادههایی که در مدت زمان مشخصی جمع‌آوری شدهاند میتوان با پردازش بر روی آنها اطلاعات ارزشمندی را استخراج نمود، این اطلاعات کمک خواهند کرد که تحقیق به هدف نزدیک شود. چگونگی استفاده وبکاوی در تبلیغات اینترنتی را برای واضحتر شدن میتوان با یک مثال شفافتر ساخت: همانطور که بیان شد با استفاده از رفتار کاربران پیشین میتوان بازدیدکنندگان را با استفاده از پردازش اطلاعات خام به سمت نمایش تبلیغات درخور گروه یا شخص، و به هدف نهایی که جذب مشتری میباشد هدایت کرد، برای مثال میتواند پایگاه دادهای باشد، در این پایگاهداده اطلاعات کاربرانی که به وب سایتها وارد میشوند را نگهداری کرد، این اطلاعات میتواند تعداد بازدید، نحوه بازدید، مکانی که بیشتر بازدید کرده است یا آگهی که بیشتر بازدید کرده است، از چه منطقهای وارد شده است و چه صفحاتی بازدید شده است و در آن صفحات بازدید شده چه تبلیغاتی کلیک شدهاند و غیره باشد. نمایش تبلیغاتی که کاربران به دیدن آنها علاقه ندارند موجب کم شدن راندمان تبلیغات اینترنتی که بر پایه کلیک میباشند میشود، در این پایاننامه تمرکز بر روی این مشکل میباشد و سعی بر آن است تا با استفاده از جمع آوری اطلاعات از طریق گشت و گذار کاربران بر روی تبلیغات و تجزیه و تحلیل کلیکهای انجام شده با توجه به اطلاعات شخصی افراد و همچنین نمایش تبلیغات برتر واقعی به کمک تکنیکها و الگوریتم‌های دادهکاوی بتوان تبلیغات را به صورت هدفمند و با توجه به علایق کاربران نمایش داد و این فرصت به ناشران تبلیغاتی داده شود تا بتوانند تاثیرگذاری تبلیغات خود را افزایش دهند. به طور کلی تشخیص علایق کاربران بر روی دو نوع حالت انجام میشود. در نوع اول کاربر وارد وبسایت شده و اطلاعاتی از کاربر در وب سایت موجود نمیباشد و در نوع دوم کاربر وارد وبسایت شده است و اطلاعات کاربر در وبسایت موجود میباشد. در ادامه پایاننامه به این دو حالت و الگوریتمهای استفاده شده برای این دو و همچنین الگوریتمهای استفاده شده برای پیدا کردن آگهیهای برتر واقعی پرداخته میشود. ساختار پایان نامه فصل دوم : ادبیات و تعاریف، در این فصل ادبیات و تعاریفی که در فصل تحقیق مسئله بیان میشود برای درک بیشتر مفاهیم پرداخته میشود. تعاریفی همچون دادهکاوی، تبلیغات اینترنتی، وبکاوی و الگوریتمهای استفاده شده در تحقیق به شرح در این فصل بیان خواهد شد. فصل سوم : پیشینه تحقیق، در این فصل همانطور که از اسمش پیداست به تاریخچه تبلیغات اینترنتی و مقالات مرتبط که تا کنون در این زمینه مطرح شدهاند پرداخته میشود. فصل چهارم : طرح مسئله، در این فصل مدل ارائه شده به صورت کامل بیان شده و راهکارها و مراحل روش به صورت گام به گام شرح داده میشود و در آخر برای بهبود مدل مطرح شده راه کاری بیان میشود. فصل پنجم : پیادهسازی و ارزیابی، در این فصل مدلی که در فصل چهارم بیان شد پیادهسازی شده و مراحل پیادهسازی به صورت گام به گام شرح داده میشود و پس از پیادهسازی نتایج حاصل از مدل بیان شده و راندمان مدل با روشهای مرسوم مقایسه میشود. فصل ششم : نتایج کلی و آتی، در آخر نتایج کلی حاصل از این پایاننامه و نتایجی که در آینده میتوان از آن گرفت و راهکارهایی برای بهبود مدل بیان خواهد شد تا محققین آینده بتوانند این مدل را ادامه داده و به بهبود آن کمک کنند. کلیات و تعاریف مقدمه تبلیغات نقش مهمی در گسترش فضای کسب و کار و رونق اقتصادی دارد. تعریف تبلیغات و شناختن ویژگیهای تبلیغات موثر اهمیت بسزایی دارد. تبلیغات نوین با استفاده از جدیدترین رسانه یعنی اینترنت روز به روز گستردهتر میگردد. با افزایش تبلیغات و پیشرفت رسانه، لزوم تبیین چیستی تبلیغات اینترنتی روز به روز روشنتر میگردد. با گسترش دادهها (تبلیغات نیز نوعی داده محسوب میشوند) دانش نهفته در آنها ذهن بشر را مشغول ساخته است. بنابراین روشهای دادهکاوی به صورت گسترده معرفی شده است. یکی از روشهای معرفی شده در مدیریت دانش، وبکاوی میباشد. در این فصل به طور کلی در مورد مفاهیم دادهکاوی، وبکاوی و تبلیغات اینترنتی و جایگاه آنها در صنعت تبلیغات بحث خواهد شد و تعاریفی در خصوص این مفاهیم بیان می شود. تبلیغات اینترنتی تبلیغات اینترنتی از سال 1994 شروع شد و به شکل بنرها و دکمهها روی صفحات وب قرار گرفتند و پیامهای بازرگانی را نمایش میدادند. در کتب و متون مختلف تعاریف متعددی از تبلیغات آمده است، بطور مثال میتوان به تعاریف ذیل اشاره کرد. تبلیغات اینترنتی به استفاده از اینترنت به عنوان یک کانال و وسیله ارتباطی برای ارسال تبلیغات در محیط وب اشاره دارد و یا در تعریفی دیگر تبلیغات را، ارائه غیر شخصی اطلاعات که معمولاً برای آن پول پرداخت می‌شود و اغلب با هدف ترغیب برای خرید کالاها، خدمات و یا ایده از سوی افرادی مشخص و توسط رسانه‌های مختلف انجام می‌پذیرد، تعریف نموده‌اند . همانطور که در تعریف بالا اشاره شد، تبلیغات از طریق رسانه‌های مختلفی انجام می‌پذیرد که از آن جمله می‌توان به روزنامه‌ها، مجلات، رادیو، تلویزیون و غیره اشاره نمود. چندی است که رسانه‌ای جدید، یعنی اینترنت، به جمع رسانه‌های مورد استفاده تبلیغات اضافه شده است. رشد تبلیغ در اینترنت نسبت به تبلیغ در رسانه‌های سنتی، از سرعت بسیار بیشتری برخوردار بوده است. چرا که پس از گذشت 38 سال از پیدایش رادیو، تعداد استفادهکنندگان آن به 50 میلیون نفر رسید، تلویزیون 13 سال پس از پیدایش این حد نصاب را کسب کرد و اما اینترنت تنها با گذشت 4 سال توانسته به این حد نصاب دست پیدا کند. تبلیغات اینترنتی یک نماینده مهم در گرایشات اجتماعی به حساب میآیند. تسهیل بوسیله اینترنت سرعت بالا و دسترسی بهتر، تبلیغات اینترنتی در تصاویر، کلمات، تصاویر متحرک و صدا غنی هستند . دسترسی مردم به اینترنت و انجام بسیاری از کارهای روزمره که مستلزم وقت و هزینه بسیار بالا است با شبکه جهانی اینترنت باعث شده است که بسیاری از خریدهای روزانه و گالریهای اشیاء و لوازم مصرفی از طریق وب صورت گیرد. اینگونه خریدها که در بستر شبکه و اینترنت صورت میگیرد نیاز به تبلیغات در سطح اینترنت دارد و مهمترین امر برای فروش اینترنتی تبلیغات در سایتهای اینترنتی است. امروزه تبلیغات اینترنتی پس از تلویزیون، روزنامه یا مجلات و تبلیغات خارجی، جزء چهارمین رسانه بزرگ تبلیغاتی محسوب میشود. تبلیغات اینترنتی دارای سه نقش کلیدی میباشد. نقش اول، تولیدکننده یا سرویس دهنده، نقش دوم، ناشران تبلیغاتی و نقش سوم، بازدیدکننده یا مشتری است. تولید کنندگان یا سرویس دهندگان کسانی هستند که محصول یا خدماتی را ارائه میکنند، ناشران تبلیغاتی در تبلیغات اینترنتی کسانی هستند که محصولات یا خدمات را بر روی اینترنت و در سایتها به معرض نمایش عموم قرار میدهند و در نهایت بازدیدکنندگان میباشند که مشتریان بلقوه محسوب میشوند. دو نوع تبلیغات اینترنتی وجود دارد: یک نوع آن به صورت ایستا و نوع دیگر به صورت پویا میباشد. در نوع اول که به صورت ایستا است ناشر تبلیغاتی، تبلیغات خود را در نقاط مختلف وبسایت جاگذاری میکند و این تبلیغات به صورت ثابت و به تمامی بازدیدکنندگان یکسان نمایش داده میشوند. البته در تبلیغات اینترنتی ایستا به نوع دیگری هم نمایش داده میشوند و آن به صورت اتفاقی است که در هر نمایش تعدادی از تبلیغات به نمایش در میآید که به دلیل نداشتن هوشمندی در رده تبلیغات ایستا قرار میگیرد. از معایب تبلیغات به شکل ایستا میتوان به کلیک بسیار کم به نسبت بازدید اشاره کرد. با توجه به آمارهای موجود از هر هزار بازدیدکنندهای که به سایت مراجعه میکنند فقط 3 تا 5 بازدیدکننده بصورت میانگین روی تبلیغات کلیک میکنند، این تعداد کلیک با توجه به سایتهایی با بازدید بسیار زیاد، کم میباشد. از دیگر معایب تبیلغات به صورت ایستا، عدم وجود پویایی و هوشمندی در نمایش آگهی میباشد. به دلیل ساختار و روش نمایش استفاده شده در تبلیغات ایستا، این روش دارای هیچگونه پویایی و هوشمندی نمیباشد و هیچ عاملی را در نمایش تبلیغات درنظر نمیگیرد و در نتیجه کاربر تبلیغاتی را مشاهده میکند که به آنها علاقهای ندارد، به این دلیل از بازدهی پایینی برخوردار است. نوع دوم تبلیغات به صورت پویا میباشد که در این نوع تبلیغات پویایی و هوشمندی دو عامل مهمی هستند که تبلیغات پویا را از تبلیغات ایستا متمایز میکنند. در تبلیغات پویا بازدیدکننده بسیار مهم میباشد و نمایش تبلیغات مطابق با شرایط بازدیدکننده میباشد. در ابتدا بازدیدکنندگان و تبلیغات موجود که برای نمایش آمادهسازی شدهاند مورد بررسی و تجزیه و تحلیل قرار میگیرند و سپس با توجه به نتیجه این تجزیه و تحلیل ها و بررسیهای انجام شده تبلیغات به هر بازدیدکننده به صورت مجزا نمایش داده میشود. در تبلیغات پویا برای تجزیه و تحلیلها و بررسیها میتوان از روشهای مختلفی استفاده کرد، که در مقالات مختلف این روشها مورد بررسی قرار گرفتهاند. در این پایاننامه نیز سعی بر آن است تا به کمک تکنیکهای دادهکاوی کاربران و تبلیغات را تجزیه و تحلیل کرده و در نهایت با هدفمندی تبلیغات، روشی موثر و کارامد برای نمایش تبلیغات به صورت پویا ارائه داده شود، تا کاربر تبلیغاتی را مشاهده کند که به آنها علاقهمند است. داده کاوی چیست؟ همیشه لازم است که دقیقا مفهوم اصطلاح دادهکاوی شرح داده شود. دادهکاوی پردازشی از آنالیز دادهها برای پیدا کردن الگوهای مخفی برای استفاده از متدولوژی های اتوماتیک است. یکی از کاربردهای بسیار زیاد دادهکاوی که اغلب شرکتهای بزرگ از آن بهره میبرند آنالیز پیشگویانه یا تجزیه و تحلیل پیشبینی است. آنالیز پیشگونه میتواند با کشف الگوها،‌ دادههای جدید را ایجاد کند. حال، دادهکاوی چه کاری انجام میدهد و چه نیازی به آن است؟ در طول چند سال گذشته، قدرت محاسبه، تصاعدی افزایش یافته است. ظرفیت هاردها بسیار افزایش یافته اند که بالاتر از قدرت پردازندهها میباشند، بنابراین حجم بسیار بالایی از دادهها باید در پایگاه دادهها ایجاد و ذخیره شوند که اغلب این دادهها مربوط به برنامههای کاربردی مالی، برنامهریزی منابع سازمان، مدیریت ارتباط با مشتری، سیستمهای سرور و ثبت وقایعه مربوط از وب سرورها، و یا حتی سرویسدهنده میزبانی پایگاهداده ها میباشد. هدف اصلی از دادهکاوی استخراج دانش از دادههای خام، در افزایش ارزش ذاتی آن و ساخت داده مفید است. برای مثال، شکل 1.2 لیست دانش آموزان دبیرستانی را نشان میدهد. برای هر دانش آموز، جدول سوابق مانند: جنس، ضریب هوشی، درآمد پدر و مادر، و یا دانش آموزانی که توسط والدین خود برای حضور در دانشگاه تشویق نشدهاند و تنها خودشان علاقه به حضور در دانشگاه دارند نمایش داده شده است. با توجه به این دادههای خام میتوان اطلاعات ارزشمندی را کسب کرد و تصمیم گیریهای جدیدی را اتخاذ نمود. دادهکاوی شامل الگوریتمهایی از قبیل درختهای تصمیمگیری، خوشه، ارتباط، سریهای زمانی، و به همین ترتیب به مجموعه دادهها ، و سپس تجزیه و تحلیل محتوای آن میباشد. این تجزیه و تحلیل، الگوها را تولید میکند، که میتواند برای اطلاعات با ارزش پرداخته شده باشد. با توجه به الگوریتم زمینهای، این الگوها میتواند به صورت درختان، قوانین، خوشهها، و یا به سادگی مجموعهای از فرمولهای ریاضی باشد [8]. شکل 2.1 . لیست دانش آموزان دبیرستانی شکل 1.2 نتیجه فرضی از تصمیم عامل الگوریتم درخت تصمیم بر روی این مجموعه دادهها را نشان میدهد. در این مورد، هر مسیر از گره ریشه به شکل گره برگ یک قاعده در مورد دادهها میباشد. با نگاه کردن به این درخت، شما میبینید که دانش آموزانی که ضریب هوشی آنها بیشتر از 100 میباشد و توسط پدر و مادر تشویق شدهاند، برای شرکت در دانشگاه بسیار علاقهمند هستند. در این حالت، شما میتوانید دانش را از دادهها استخراج کنید. اطلاعات موجود در الگوها میتواند برای گزارش استفاده شود (به عنوان نمونه، برای راهنمای استراتژیهای بازاریابی) و برای پیشبینی. به عنوان مثال، اگر شما میتوانید اطلاعات در مورد دانش آموزان بلا تکلیف جمعآوری کنید، شما میتوانید از کسانی که علاقه به ادامه تحصیل دارند و بازار پیشگیرانهای که به مخاطبان دارد را انتخاب کنید. شکل 2.2 . درخت تصمیمگیری کاربردهای دادهکاوی کاربردهای دادهکاوی محدوده بسیار بزرگی را شامل میشود و روز به روز به کاربردهای آن افزوده میشود، دادهکاوی در بیشتر زمینهها کاربرد دارد و هر چه بیشتر میگذرد ارزش واقعی آن بیشتر نمایان میشود. در ذیل به چند نمونه از کاربردهای معمول آن به طور مختصر اشاره میشود. پیشنهادی، چه محصولی یا سرویسی را به مخاطب پیشنهاد دهیم که آنرا جذب نماید؟ (* این پایاننامه روی این بخش تمرکز دارد) کشف فعالیتهای غیر عادی یا نامعمول، آیا سیستم در معرض حمله است؟ شرکتهای بزرگ اعتباری برای پیدا کردن سارقان و کلاه برداران و کسانی که قصد سوء استفاده از اینگونه سیستم ها را دارند بسیار استفاده میکنند. آنالیز رو به جلو، حفظ مشتری از طریق آنالیز رو به جلو، چه کسی میخواهد از سیستم خارج گردد و دلیل آن چیست؟ سپس پس از فهمیدن دلیل میتوان از آن جلوگیری کرده و مشتریانی که به هر دلیل از سیستم خارج میگردند را به سیستم بازگردانده یا از خارج شدن مشتریان دیگر با دلیلهای قبلی جلوگیری به عمل آید. مدیریت ریسک، سنجش ریسک موجود برای کاری که قرار است انجام شود، ‌به چه کسی وام دهیم و ریسک این عملیات چقدر است؟ در تمامی کسب و کارها ریسک وجود دارد، هر چه شناخت نسبت به اشخاص و محیط بیشتر باشد ریسک کسب و کار نیز پایین میآید، پس هر چه بتوان این اطلاعات را پیشبینی کرد، موفقتر عمل خواهد شد. تقسیم بندی مشتریان، تقسیم مشتریانی که نامعلوم هستند و اختصاص آنها به گروههای خاص. پيشبينى، چه تعداد از یک کالا در هفته دیگر فروش خواهد کرد؟ با دادهکاوی میتوان تا دقت بالایی با توجه به روندی که تا کنون پیش رفته پیشبینی کرد که در آینده نیز فروش به چه شکل خواهد بود. وظایف دادهکاوی دسته بندی دستهبندی یا طبقهبندی، رایجترین وظیفه دادهکاوی است. مشکلات کسب و کار بوسیله اسباب گرداننده مانند تجزیه و تحلیل، مدیریت ریسک، و تبلیغات هدفمند معمولا شامل طبقهبندی میباشد. طبقهبندی عمل تخصیص طبقه به هر مورد است. هر مورد شامل مجموعهای از ویژگیها میباشد، یکی از آنها، ویژگی کلاس است. این کار نیاز به پیدا کردن یک مدل برای توصیف ویژگی کلاس به عنوان یک تابع از ویژگیهای ورودی دارد. الگوریتمهای طبقهبندی معمولا شامل درختهای تصمیمگیری، شبکه عصبی، و نیوبیز میباشد. خوشهبندی خوشهبندی، قطعهبندی نیز گفته میشود. و برای شناسایی گروهبندی های طبیعی از موارد بر اساس مجموعهای از صفات آنها استفاده میشود. موارد در گروه یکسان، ارزشهای کم و بیش مشابه یکدیگر را دارا میباشند. برای مثال در شکل 3.2 اطلاعات مشتری که بسیار ساده است را نشان میدهد، مجموعهای حاوی دو ویژگی: سن و درآمد. خوشهبندی مجموعه دادهها را به سه بخش بر اساس این دو ویژگی تقسیم میکند. خوشه 1، حاوی یک جمعیت جوانتر با درآمد کم است. خوشه 2، شامل سن متوسط با درآمد بالاتر است. خوشه 3، گروهی از افراد مسنتر با درآمد نسبتا اندک است. شکل 2.3 . خوشهبندی وابستگیها وابستگیها به نام تجزیه و تحلیل بازار سبد خرید نامیده میشود. مشکل تجزیه و تحلیل فروش اجناس و شناسایی آن دسته از محصولات که با یکدیگر مرتبط هستند در سبد خرید است. برگشت همانند طبقهبندی است، برای دادههای عددی بستر کاربرد دارد. پیشبینی پیشبینی از دیگر وظایف مهم دادهکاوی است. برای مثال، سهام شرکت مایکروسافت فردا چقدر است؟ پیش بینی میتواند به پاسخ این پرسش کمک کند. آنالیز دنباله تجزیه و تحلیل توالی برای پیدا کردن الگوهای موجود در مجموعهای از وقایع که دنباله نامیده میشوند. وبکاوی چیست ؟ مفهوم کلمه وبکاوی اگر در یک خط، کوتاه شرح داده شود به قرار زیر است: وبکاوی یک تکنیک از دادهکاوی، برای استخراج دانش از دادههای وب که شامل اسناد وب، فرامتنهای بین اسناد ، جداول ثبت وقایعه سایت ها (مانند : شکل 1.2) و غیره میباشد. شکل 2.4 . چارت طبقهبندی درختی وبکاوی توجه: وبکاوی در پژوهش، صنعت نرمافزار و سازمانهایی میباشد که بر پایه وب میباشند. شکل 4.2 چارت طبقهبندی درختی وبکاوی را نمایش داده است که مربع آبی رنگ نشاندهنده تمرکز تحقیقات وبکاوی میباشد. طبقهبندی وبکاوی وبکاوی دارای انواع مختلفی میباشد، که در زیر به شرح آورده شده است . وبکاوی محتوایی وبکاوی محتوایی، فرآیند استخراج اطلاعات مفید از محتویات اسناد وب است. محتوای مطالب، مجموعهای از حقایق است که در یک صفحه وب طراحی شدهاند و ممکن است از متن، تصاویر، صدا، ویدئو، و یا پروندههای ساخت یافته مانند لیستها و جداول تشکیل شده باشند. کاربرد متنکاوی در محتوای وب به طور گسترده بسیار تحقیق شده است. مسائل مربوط به متنکاوی شامل کشف موضوع و ردیابی، استخراج الگوهای مرتبط، دستهبندی اسناد و طبقه بندی صفحات وب است. فعالیتهای پژوهشی در این زمینه، به شدت بر روی تکنیک های توسعه یافته در رشته های دیگر از قبیل بازیابیاطلاعات و پردازش زبان طبیعی کشیده شده است. وبکاوی ساختاری ساختار گراف وب معمولی از صفحات وب به عنوان گرهها و لینکها به عنوان لبههای اتصال صفحات مرتبط تشکیل شده است. وبکاوی ساختاری پردازشی از فرآیند کشف ساختار اطلاعات از وب است. این نوع وبکاوی میتواند بیشتر به دو گونه بر اساس نوع ساختار اطلاعات مورد استفاده قرار گیرد: فرامتنها، فرامتن یک واحد ساختاری است که یک صفحه از وب را به صفحه دیگری اتصال میدهد. ساختار سند ، علاوه بر این، محتوای درون یک صفحه وب نیز میتواند در قالب ساختار درختی و براساس اچ تی ام ال های گوناگون و برچسبهای ایکس ام ال در داخل صفحه باشد. تلاش کاوشگران در اینجا به استخراج خودکار ساختارهای مدل شیء سند خارج از اسناد متمرکز شده است. وبکاوی استفاده وبکاوی استفاده، یک کاربرد از تکنیک دادهکاوی، برای کشف الگوهای استفاده جالب یا جذب کننده از دادههای استفاده شده از وب، به منظور درک بهتر و خدمت به نیازهای برنامههای کاربردی مبتنی بر وب است. این پایاننامه روی این بخش از وبکاوی تمرکز دارد. فازهای وبکاوی استفاده وبکاوی استفاده از سه مرحله تشکیل شده است.(شکل 5.2) که به نامهای پردازش دادهها، کشف الگو و تجزیه و تحلیل الگو نشان داده شده است. شکل 2.5 . فازهای وبکاوی استفاده در مرحله پردازش دادهها، دادههای خام برای اجرای وبکاوی استفاده ایجاد میشوند. این فاز دارای دو بخش به نام پاکسازی دادهها و بازسازی جلسات میباشد. بازسازی جلسات وظیفه مهمی در وبکاوی استفاده میباشد و کیفیت الگوهای استخراج شده به طور مستقیم به آن بستگی دارد. در مرحله کشف الگو، الگوریتم کشف الگوی خاص بر روی دادههای خام است که از خروجی مرحله پردازش دادهها استفاده میشود. در مرحله الگوی تجزیه و تحلیل، دانش جالب از الگوهای متوالی استخراج شده و این نتایج به دست آمده در برنامههای مختلف از قبیل شخصیسازی، بهبود سیستم، اصلاح سایت، تجارت الکترونیک، و غیره استفاده میشود. فاز اول :‌ مرحله پردازش داده کیفیت الگوهای کشف شده در وبکاوی استفاده، بسیار به کیفیت دادههای استفاده شده در فرآیندهای استخراج بستگی دارد. دادههای استفاده شده در وب حاوی اطلاعاتی در مورد آدرسهای اینترنت از کاربران وب به همراه رفتار ناوبری آنها میباشد. منبع اطلاعات اساسی برای استخراج وبکاوی استفاده را میتوان به سه دسته طبقهبندی کرد (شکل 4.2) ، آنها عبارتند از: داده وب سرور وقایع کاربر توسط وب سرور جمعآوری میشود که به طور معمول شامل آدرس آیپی ، صفحه مرجع و تاریخ دسترسی میباشد. در این پایاننامه از دادههایی که سرور در سمت سرور ذخیره میکند الهام گرفته شده و دادههایی همچون آیپی شخص و تاریخ بازدید و مشخصات دیگر در پایگاه دادهها ذخیره میشود. از دادههای معمولی که سرور ذخیره میکند میتوان موارد ذیل را نام برد: آدرس IP کاربر ، تاریخ و زمان دسترسی ، متد درخواستی (GET or POST) ، آدرس صفحه درخواستی ، پروتکل انتقال (HTTP 1.0 ، HTTP 1.1 ) ، موفقیت از کد بازگشت ، و تعداد بایت انتقالی. در پاکسازی دادهها ، فیلدهای تکراری حذف میشوند و نیز رکوردهایی که حاوی خطا هستند در هر یک از این 7 مشخصه نادیده گرفته میشوند. برای پاکسازی در این پایاننامه ،پایگاه دادهای که حاوی رفتار کاربران است بررسی شده و دادههای خام، برای پردازش پاکسازی میشود. داده سرور کاربردی سرورهای کاربرد تجاری مانند: Web logic،Broad Vision ، Story Server ، ویژگیهای قابل توجهی در فعال کردن کاربردهای تجارت الکترونیک و بالابردن آن با کمی تلاش را داراست. یکی از ویژگیهای کلیدی آن، توانایی ردیابی انواع مختلف از وقایع کسب و کار و ثبت آنها در سرور ثبت وقایع برنامهها است. داده سطح کاربردی انواع تازهای از رویدادها را میتوان در برنامهها تعریف کرد. این نوع از دادهها در سه دسته بر اساس منبع اطلاعات طبقهبندی شدهاند. این دستهها عبارتند از: سمت سرور ، سمت مشتری و دادههای سمت پراکسی. دادههای سمت سرور اطلاعات مربوط به رفتار تمام کاربران را دریافت میکنند، در حالی که دادههای سمت مشتری فقط اطلاعاتی که مربوط به استفاده یک کاربر از آن ایستگاه خاص است را میدهد و دادههای سمت پراکسی مکانی در بین ایستگاه و دادههای سمت سرور میباشد. فاز دوم :‌ کشف الگو و تجزیه و تحلیل الگو کشف الگو، موضوع اصلی در وبکاوی استفاده و دادهکاوی است. الگوریتمهای بسیاری برای الگوهای ناوبری کاربران ارائه شده است و پیدا کردن الگوهای مورد نظر کار بسیار چالش انگیزی بر روی دادههای بسیار بزرگ است. الگوهای متوالی الگوهای متوالی مانند الگوهای زیر توالی ، زیر ساختارها ، عناصر متوالی که اغلب در مجموعه داده ها نمایان میشود. به عنوان مثال، مجموعهای از آیتمها، مثل شیر و نان، اغلب در یک مجموعه در کنار هم میآیند. زیرتوالیها، مانند خرید کامپیوتر، سپس یک دوربین دیجیتال، و پس از آن یک کارت حافظه، همانطور که مشاهده میکنید یک ترتیبی یا توالی در این خریدها به چشم می خورد که الگوی ترتیبی میباشد. الگوهای متوالی در این تحقیق از اهمیت بالایی برخوردار میباشند و در مدل پیشنهادی تمامی قوانین وابستگیها از الگوهای متوالی استخراج میگردد. قوانین وابستگی به طور کلی قوانین وابستگی در دادهکاوی در دو مرحله صورت میگیرد: پیدا کردن آیتم ستهای متوالی ساختن قوانین وابستگی قوی از آیتم ستهای متوالی قبل از بیان چگونگی استفاده از قوانین وابستگی باید مفهوم ضریب اطمینان و پشتيبان بیان شود. برای مثال کسانی که کامپیوتر خریدهاند همزمان به خرید آنتی ویروس هم علاقهمند هستند. از قانون وابستگی زیر بدست میآید: قانون پشتيبان و اطمینان دو معیار ، قانون جذابیت هستند. آنها به ترتیب سودمندی و قطعیت پوشش قوانین را بر میگردانند. پشتيبان 2 ٪ برای قوانین وابستگی به معنی 2٪ از آمار کل تراکنشها را نمایش میدهد که کامپیوتر و نرم افزار آنتی ویروس با هم خریده شدهاند. و درصد اطمینان 60٪ به معنی 60٪ از مشتریانی است که کامپیوتر و همچنین نرم افزار را خریدهاند . پس از آنکه عناصر متوالی یافته شد باید قوانین وابستگیها را از عناصر متوالی استخراج کرد. برای این کار باید میزان اطمینان را یافت و سپس با توجه به درصدی که نیاز است درصدهای پایینتر حذف میگردند. میزان اطمینان از طریق فرمول زیر محاسبه میگردد . خوشهبندی فرآیند گروهبندی مجموعهای از اشیاء فیزیکی یا اشیاء انتزاعی به کلاسهایی از اشیاء مشابه خوشهبندی نامیده میشود. خوشه مجموعهای از اشیاء دادههایی است که در یک خوشه شبیه به یکدیگر و بیشباهت به اشیاء دیگر در خوشههای دیگر است . الگوریتم Apriori در مباحث پیش پیدا کردن عناصر متوالی و استخراج قوانین وابستگی بیان شد. اما در مورد چگونگی بدست آوردن آنها مطلبی گفته نشد. برای بدست آوردن عناصر متوالی نیاز به الگوریتمی میباشد تا بتوان با کمک آن تحقیق را به هدف نهایی رساند. برای این کار از الگوریتم Apriori استفاده شده است. الگوریتم Apriori اصلی، توسط R. Agrawal و R. Srikant در سال 1994 برای استخراج عناصر متوالی برای قوانین وابستگی بولی معرفی شد. و یکی از مهمترین یافتهها در تاریخ استخراج قوانین وابستگی میباشد. این الگوریتم برای یافتن تمام مجموعههای تک عضوی متوالی و سپس براساس آن مجموعههای دو عضوی متوالی و تکرار در این روند میباشد. در شکل 6.2 الگوریتم Apriori به صورت شبه کد نمایش داده شده است. ورودی این الگوریتم همانطور که مشاهده میشود یک پایگاه داده از تراکنشها و مقدار حداقل آستانه شمارش پشتیبانی میباشد و عناصر متوالی به عنوان خروجی این الگوریتم میباشد. جدول 1.2 تبلیغات کلیک شده به همراه آی پی و کد تبلیغ جدول 1.2 و 2.2 مثالی برای تبدیل جدول وقایع سیستم به نام Log به تراکنش میباشد، و برای ورودی الگوریتم Apriori باید جدولی از تراکنشها ایجاد گردد که جدول 2.2 یک نمونه از جدول تراکنشها میباشد که از جدول 1.2 ایجاد گردیده است. جدول 2.2 تراکنشهای بدست آمده از جدول 1.2 شبه کد 1.2 تبدیل نمایش رابطهای به نمایش تراکنشی شبه کد 1.2 نشان دهنده تبدیل نمایش رابطهای به نمایش تراکنشی میباشد که در بالا به آن پرداخته شد. در این شبه کد و الگوریتمی که توسط مرجع مطرح شده است، قوانین وابستگی را استخراج نمیکند و خروجی این الگوریتم تنها عناصر متوالی میباشند که میتوان توسط عناصر متوالی در انتها قوانین وابستگی را استخراج کرد. توسط این الگوریتم میتوان با گامهای متفاوتی که دارد قوانین وابستگی را پیدا کرده و درصد اطمینان را در آن اعمال کرده و قوانین وابستگی با درصد پایین را حذف نمود. الگوریتمهای دیگری نیز موجود هستند که بهینه شده الگوریتم Apriori میباشند، اما در این پایاننامه به قوانین وابستگی نیاز است و چگونگی بدست آوردن آن حائز اهمیت نمیباشد. برای مثال الگوریتم DHP با جدول Hash این کار را انجام میدهد و عناصر متوالی با تعداد کمتر از حداقل تعداد پشتیبان که در سطلها میباشند را در نظر نمیگیرد. شکل 2.6 الگوریتم Apriori نتیجهگیری در فصل دوم مفهوم تبلیغات اینترنتی بیان شد و تعاریفی از مراجع آورده شد و همچنین در ادامه به طور کلی در مورد مفاهیم دادهکاوی، وبکاوی و تبلیغات اینترنتی و جایگاه آنها در صنعت تبلیغات بحث شد و تعاریفی در خصوص الگوهای متوالی، قوانین وابستگی، خوشهبندی، الگوریتم Apriori بیان شدند. به طور کلی ارتباط وبکاوی و تبلیغات اینترنتی را اینگونه میتوان شرح داد: در صورتیکه هدف تبلیغات، نمایش تبلیغات جذاب برای مخاطب باشد به طوری که مخاطب جذب آنها شده و روی آنها کلیک نماید، میتوان از روشهای وبکاوی بهره برد. پیشینه تحقیق مقدمه در این فصل در مورد تبلیغات اینترنتی و تاریخچه آن و مزایای تبلیغات اینترنتی نسبت به تبلیغات سنتی صحبت میشود و همچنین مقالات مرتبط با تحقیق بیان شده و فعالیتهایی که مرتبط با تحقیق است و در حال حاضر روی آنها کارهایی صورت گرفته مورد بررسی قرار میگیرند و سپس وبکاوی و کمک آن در پیش بردن تحقیق بیان میشود. اولین تلاشی که در مورد تبلیغات اینترنتی انجام گرفت در سایت هات وایر بود. در تاریخچه تبلیغات اینترنتی مزیتهای زیادی مشاهده شده است. مانند: قابلیت ردیابی و اندازهگیری بالا. با وجود هزینه کم در تبلیغات نسبت به رسانههای دیگر ولی کمبود منابع و یا فضای نمایش، تحقیقات را به سمت پویاسازی تبلیغات اینترنتی هدایت میکند. تاریخچه تبلیغات اینترنتی تبلیغات اینترنتی برای اولین بار و بصورت بنر در 27 اکتبر سال 1994 و در سایت هات وایر نمایش داده شد. زمانی که هات وایر متوجه شد که برای تبلیغات می‌بایست فضای محدودی را در نظر گرفت، بنرهای تبلیغاتی بوجود آمدند. در آن زمان 14 طراح تبلیغاتی مبلغی معادل 30000 دلار برای نمایش 12 هفته‌ای تبلیغات خود پرداختند. در سال 1995 وب بعنوان رسانه‌ای عمومی پذیرفته شد. شرکت سان میکروسیستم در این سال زبان جاوا را به عموم عرضه کرد. در سال 1996 الدزموبیل اولین اتاق گفتگوی تجاری را راهاندازی نمود. از سال 1994 تبلیغات برخط به عنوان یکی از ابزارهای کارآمد و موثر برای بازاریابی و تبلیغات شناخته شده است و از مزایای آن میتوان به کم هزینه بودن (نسبت به رسانههای دیگر)، قابلیت ردیابی و اندازهگیری اشاره نمود. با توجه به رشد سریع کاربران اینترنت و پیشرفت سریع تکنولوژی اینترنت و تجارت الکترونیک تبلیغات برخط مورد توجه بیشتری قرار گرفت. با توجه به رشد روزافزون اینترنت و دنیای وب دانستن علم کامپیوتر برای تمامی اقشار جامعه جهانی الزامی و امری مهم تلقی میشود. هزینه تبلیغات کلی در دنیا تا سال 2010 بیشتر از نصف یک تریلیارد دلار میباشد. اگرچه تبلیغات برخط تنها قسمت کوچکی از این عملیات بزرگ است اما با سرعت زیادی در حال رشد میباشد. مخصوصا با بیشتر شدن سایتهای تجارت الکترونیک، رقابت شدیدی بین اینگونه وبسایتها و شرکتها بوجود آمد. از طرف دیگر از لحاظ مشتریان فرصتها برای انتخاب محصولات بسیار افزایش یافته است. به همین دلیل وب سایتهایی که تبلیغات محصولات یا خدمات را به کاربران نمایش میدهند تمام سعی خود را برای نمایش تبلیغات و جذب کاربران اینترنتی مینمایند تا بتوانند محصولات یا خدمات عرضه شده را در این بازار پر رقابت به بهترین شکل ممکن به کاربران خود نمایش دهند. تبلیغات برخط از لحاظ بازخورد و پیگیری و تشخیص راندمان آن دارای شفافیت بسیار بالایی است که از این جهت مورد توجه بسیاری از کسب و کارها قرار گرفته است. دادههایی که در پایگاه دادهها از گشت و گذار کاربران بر روی نت جمع آوری میشوند دارای اهمیت بسیار بالایی هستند و از آنها می توان اطلاعات ارزشمندی را استخراج نمود. تبلیغات اینترنتی دارای رشد بسیار بالایی است. برای نمونه در سال 2009 درآمد تبلیغات برخط برای ایالات متحده به تنهایی 9/18 بیلیون دلار در سال 2010 تخمین زده شد و درآمد تبلیغات اینترنتی آن در این سال در کوارتر سوم از 53/18 بیلیون دلار نیز تجاوز کرد که وب سایت فیس بوک به تنهایی 21/1 بیلیون دلار از آن را به خود اختصاص داده است. به این ترتیب این روند رو به بالا و رونق گرفتن تبلیغات اینترنتی انگیزه بسیاری از شرکت ها (به عنوان مثال: گوگل ، یاهو ، AOL و غیره) شده است. گوگل در سال 2009 توانست 70% از 8/10$ بیلیون دلار درآمد تخمینی از تبلیغات جستجویی آمریکا را کسب کند که 100 درصد درآمد این شرکت از راه تبلیغات اینترنتی هدفمند بوده است. حال این سوال مطرح است که، چه نوعی از کاربران وب بر روی انواع مختلف تبلیغات کلیک میکنند؟ این سوال را باید اینگونه اصلاح نمود که چه تبلیغاتی و به چه گونهای به کاربران نمایش داده شود تا مورد توجه آنها قرار گیرد؟ کلیک کاربران بر روی تبلیغات اینترنتی یک معیار برای میزان تاثیر تبلیغات میباشد که روش مطرح شده بر پایه آن از یک طرف میتواند تبلیغات را با توجه به علایق کاربران نمایش دهد و از طرف دیگر میتواند N آگهی برتر را با توجه به کلیکهای انجام شده به کاربران نمایش دهد. این روش میتواند تبلیغاتی را به کاربران نمایش دهد که درصد احتمال آنکه مورد علاقه آنها قرار گیرد بسیار زیاد باشد. هر چه تبلیغات برای کاربران جذابیت بیشتری داشته باشد بازدهی تبلیغات بالاتر رفته و تعداد کلیک بر روی آنها نیز افزایش مییابد و تحقیق به هدف نزدیک تر میشود. شخصیسازی وبسایت به مفهوم ترکیب رفتار کاربران با اطلاعات شخصی آنها میباشد که میتواند بر روی طراحی، مدیریت و تحویل محتوا مبتنی بر اطلاعات معلوم و مشاهده شده و اطلاعات پيشگويانه‌ تعریف شود. بسیاری از جنبههای زندگی روزمره توسط رویدادها شرح داده شده است. در این تحقیق سعی بر آن است تا با توجه به اطلاعات کاربران و رفتارهای آنها بر روی تبلیغات اینترنتی راندمان آنها را افزایش داد. شرکتهای تجاری اگر بخواهند در عرصه فعالیت باقی بمانند و موقعیت خود را در بازار پررقابت امروز حفظ کنند چاره‌ای جز بکارگیری این نوع از تبلیغات نخواهند داشت. این امر درمورد شرکتهایی که بخواهند در سطح جهانی فعالیت کنند مصداق بارزتری خواهد داشت. تبلیغات اینترنتی دارای اشکال مختلفی است که هر شکل آن دارای ویژگی‌های خاص خود است. این تبلیغات میتواند به صورت بنر یا به صورت متنی باشد، همچنین این متن ها و اشکال میتوانند متحرک یا ثابت باشند و به اشکال گوناگون به بازدیدکنندگان وبسایتها نمایش داده شوند. سایتهای متعددی در این زمینه (تبلیغات اینترنتی) فعالیت دارند، اما رقابت آنها بر این است که بتوانند خدمات بهتری را ارائه دهند تا از لحاظ اعتبار و ثبت در موتورهای جستجو و همچنین با قرار دادن بستههای متعدد برای مشتریان خود بازار تبلیغات را در دست بگیرند، مهمترین امر در تبلیغات، هزینه کم و بازدهی بیشتر است. شکل 1.3 نشان دهنده سیر تکاملی وب در برخورد با تجارت الکترونیک و تبلیغات اینترنتی را نمایش میدهد. در گذشته پورتالهای ایستا بودند و نمایش تبلیغات به صورت ایستا و امروزه قرار گرفتن تبلیغات به صورت پویا با متنی و رفتاری و هدف گرایی جغرافیایی و در آینده به صورت شخصیسازی شده و نمایش بر اساس تنظیمات کاربر و ارتباطات و دیگر مشخصهها میباشد. شکل3.1 . سیر تکاملی وب در برخورد با تجارت الکترونیک و تبلیغات اینترنتی در مقالهای که هر ساله از سایت www.iab.net انتشار مییابد رشد تبلیغات اینترنتی را در شکل 2.3 اینگونه توصیف میکند . شکل 2.3 رشد درآمدهای حاصل از تبلیغات اینترنتی از سال 2000 به بعد تاریخچه دادهکاوی دادهکاوی پل ارتباطی میان علم آمار، علم کامپیوتر، هوش مصنوعی، الگوشناسی، فراگیری ماشین و بازنمایی بصری داده می‌باشد. دادهکاوی فرآیندی پیچیده جهت شناسایی الگوها و مدل‌های صحیح، جدید و به صورت بالقوه مفید، در حجم وسیعی از داده می‌باشد، به طریقی که این الگوها و مدلها برای انسانها قابل درک باشند. دادهکاوی به صورت یک محصول قابل خریداری نمی‌باشد، بلکه یک رشته علمی و فرآیندی است که باید به صورت یک پروژه انجام شود. داده‌ها اغلب حجیم می‌باشند و به تنهایی قابل استفاده نیستند، بلکه دانش نهفته در داده‌ها قابل استفاده می‌باشد. بنابراین بهرهگیری از قدرت فرآیند دادهکاوی جهت شناسایی الگوها و مدلها و نیز ارتباط داده‌ها و نهایتا تبدیل داده به اطلاعات مفید، روز به روز ضروریتر می‌شود . امروزه عملیات دادهکاوی به صورت گسترده توسط تمامی شرکت‌ها استفاده می‌شود. استفاده از دادهکاوی به این شرکتها کمک می‌کند تا ارتباط عوامل داخلی از جمله قیمت، محل قرارگیری محصولات، مهارت کارمندان را با عوامل خارجی از جمله وضعیت اقتصادی، رقابت در بازار و محل جغرافیایی مشتریان کشف نمایند. از آنجـائی که هـوش مصنوعی یکی از اصلی‌ترین عناصر دادهکاوی میباشد و با توجه به اینکه به کمک سیستم‌های کامپیوتری و پایگاه‌های داده، روزانه به میزان داده‌ها افزوده می‌شود، بنابراین استفاده هوشمندانه از دانش بالقوه‌ای که در این دادهها نهفته است در دنیای رقابتی امروز برای شرکت‌ها حیاتی می‌باشد. دادهکاوی پیشبینی وضع آینده بازار، گرایش مشتریان و شناخت سلیقه‌های عمومی آنها را برای شرکت‌ها ممکن میسازد. نمونه مقالات مرتبط با تحقیق 3-4-1) شرر و بورکت یک تکنولوژی هدفگذاری و بهینهسازی اکتشافی توسعه داده اند که بر اساس مدل احتمال رفتارهای برخط کاربران، ارائه تبلیغات را مدیریت مینماید. هدف این مقاله تحلیل و دادهکاوی برای تعیین روابط و روندهای مفید در رفتار کاربر است. و هدف دیگر آن توسعه مدلهای ریاضی برای تخمین احتمالی پاسخها به بازاریابی هدف است. و روش شناسی را پیشنهاد میکند که استراتژی تبلیغات را بهبود میبخشد و میزان پاسخ کاربران را افزایش میدهد. در این مقاله مجموعهای از سایتها و کاربران را بر اساس معیارهایی که دارد توسط دادهکاوی دسته‌‌بندی میکند و هدف اصلی را بر روی رفتارهای داده در مورد مصرف کنندگان برخط در تبلیغات بازار برای تاثیرگذاری بیشتر و بالا رفتن پاسخدهی مشتریان به تبلیغات قرار داده است.(در اینجا هدف ما نیز میباشد) در این مقاله 500 سایت برتر از لحاظ محبوبیت را انتخاب میکند و سپس با کاربرانی که آن سایتها را مشاهده کردهاند در ماتریسی (شکل 4.3) درج میکند. سپس به این طریق کاربران را دستهبندی میکند و همچنین مشابه دستهبندی کاربران، سایتها را نیز اینگونه دستهبندی میکند و سپس مدل مکعبی (شکل3.3 ) را ارائه میدهد. شکل 3.3 مدل مکعبی در این مقاله پیشنهاد شده است که به جای استفاده از خوشهبندی آماری روشهای خوشهبندی دیگر بررسی شود و اختصاص یک نود به یک خوشه اعتبار سنجی گردد و دقت خوشهبندی اندازهگیری گردد. شکل 4.3 ماتریس دستهبندی ورودی 3-4-2) سایت آمازون نیز برای نمایش محصولات در وب‌سایت خود از روش وبکاوی استفاده میکند. در ابتدا برای وبکاوی نیاز به پیشپردازش دادهها است، که در این سایت نیز گام اول میباشد. در سایت آمازون نیز مانند مقاله شرر و بورکت میتوان دستهبندی صفحات وب را مشاهده نمود. و همچنین چون سرورها به صورت توزیع شده عمل میکنند آنها از چارچوب دادهکاوی توزیع شده استفاده مینمایند . شکل 5.3. چارچوب دادهکاوی توزیع شده 3-4-3) میتوان در تجارت الکترونیک نیز وبکاوی را مشابه تبلیغات اینترنتی یافت. برای مثال مشتری از کجا وارد سیستم شده است و کدامیک از محصولات بیشتر محبوب هستند یا بیشترین تعداد خریدها برای چه گروهی از بازدیدکنندگان است و همچنین جداول وقایع و پایگاه دادهای مربوط به اطلاعات کاربران نیز در تجارت الکترونیک حائز اهمیت است و وبکاوی بسیار میتواند در آن تاثیر گذار باشد.. 3-4-4) سایت گوگل مشهورترین و گستردهترین موتور جستجوی جهان است که دستیابی کاربران را برای بیشتر از 2 بیلیون صفحه وب ایندکس شده در سرور خود مهیا میسازد. گوگل اولین سایتی است که اهمیت ساختار لینکها را در اطلاعات استخراج شده از وب معمول کرد. رتبه صفحه گوگل باعث میشود که نتایج، کیفیت بسیار بالایی را داشته باشند. شکل 3.6 . نمایش تبلیغات متنی مرتبط در گوگل در شکل 6.3 همانطور که مشخص است، تبلیغات با توجه به متنی که جستجو شده است به نمایش درآمده است، که در اینجا گوگل از متنکاوی بهره برده است. 4-4-5)فن و چنگ نیز با کمک متنکاوی میخواهند تبلیغات متنی را که در بلاگهای افراد به نمایش گذاشته میشود را با توجه به متن بلاگ هدفمند کنند. در این تحقیق مجموعه دادهها از سایتهای ebay.com و wikipedia.com استفاده شده است. شکل 3.7 نمایش تبلیغات متنی با توجه به متن هر بلاگ [22] این تکنیک را به نام "بلاگر، محورتبلیغات متنی" یا BCCA آورده است. و نتایج آن نشان میدهد که روش پیشنهادی به طور موثر میتواند ارتباط بلاگ را با تبلیغات برقرار کند. همانطور که در شکل 3.7 نمایان است، تبلیغات سمت راست با توجه به متن مربع آبی رنگ آورده شده است. به طور کلی این مقاله جملات را دستهبندی میکند و با توجه به نوع جمله تبلیغ را به نمایش قرار میدهد، برای مثال جملات مثبت یا جملات قصدی (جملاتی که در آنها مخاطب قصد انجام کاری را دارد) را بررسی کرده و نتیجه تطبیق تبلیغات را در جدول زیر آورده است: شکل 3.8 . جدول نرخ کلیکهای انجام شده در جدول بالا مشاهده میشود، نرخ کلیکهای انجام شده روی صفحات است و در Method، روشهای استفاده شده ارزیابی شدهاند. همانطور که در جدول مشاهده میکنید روش BCCA در مجموعه دادهای مثبت از روش PCA یک درصد پایینتر است اما در مجموعه دادهای قصدی و کل صفحات ایجاد شده از بقیه روشها بالاتر است. که این ارزشیابی با شرکت 14 داوطلب انجام شده است و روشها با یکدیگر مقایسه شدهاند. 3-4-6) ایریناکی و وازیرگیانیس پیمایشی روی وبکاوی و شخصیسازی وب انجام داده اند. بصورت دقیقتر این تحقیق ماژولی را معرفی کرده است که شامل سیستم های شخصیسازی وب و تاکید روی ماژول استفاده وبکاوی است. شکل 3.9 . ماژول سیستم شخصی سازی وب این مقاله میخواهد به سودمندی رفتار ناوبری کاربران بطوری که توسط پردازش وقایع استفاده وب، و همچنین مشخصات کاربران و علاقهمندیهای آنها دست پیدا کند. که چنین اطلاعاتی را میتوان بیشتر تحلیل در ارتباط با محتوای وب سایت و در نتیجه بهبود عملکرد سیستم، حفظ کاربران و یا اصلاح سایتها مشاهده کرد. روند کلی شخصیسازی وبسایت شامل 5 ماژول است که عبارتند از: پروفایل کاربر، تجزیه وتحلیل وقایع و استفاده وبکاوی، کسب اطلاعات، مدیریت محتوا و انتشار وب سایت. مولفه اصلی یک سیستم شخصیسازی وب "کاوشگر استفاده" میباشد. تحلیل وقایع و استفاده وبکاوی رویهای هستند که در جائیکه اطلاعات ذخیره شده در وقایع سرویس دهنده وب مربوط است به استفاده از تکنیکهای آماری داده مانند: خوشهبندی، کشف قوانین وابستگی، طبقه بندی، وکشف الگوی متوالی، به منظور نشان الگوهای مفید که میتواند به تحلیل بیشتر منجر شود. 3-4-7) فن و چنگ نیز ارتباط محتویات صفحه با تبلیغات نمایش داده شده را بصورت پویا بیان کرده اند. همانطور که در شکل 3.10 مشاهده میشود در اینجا تبلیغاتی نمایش داده شده است که با موضوع سایت در ارتباط است اما نظر منفی درباره آن موضوع است که به جای جذب، باعث دفع تبلیغ میشود. در اینجا میتوان پویایی نمایش تبلیغ را مشاهده کرد، تبلغات در ارتباط با متن سایت نمایش داده میشود و این تحقیق نوعی از هدفمند کردن تبلیغات را نشان میدهد. شکل 3.10 .ارتباط تبلیغ نمایش داده شده با محتویات منفی [24] در این مقاله الگوریتمهای یادگیری مبتنی برماشین را با مجموعه خصیصههای مختلف و 2 مدل خطی مقایسه کرده است. شکل 3.11 . بازیگران کلیدی در تبلیغات مبتنی برمحتوا [24] در شکل 3.11 همانطور که مشاهده میکنید تبلیغ دهندگان و کاربران در دو سوی سناریو قرار گرفتهاند و بازیگران کلیدی تحقیق محسوب میشوند که زمانی که تبلیغ دهندگان، تبلیغات خود را به نماینده تبلیغات میدهد، این تبلیغات با صفحه وب مطابقت داده شده و سپس صفحه وب به همراه تبلیغ به کاربر نمایش داده میشود. 3-4-8) کولی، مباشر و ریواستاوا ، بیان کرده اند که اطلاعات استفاده شده میتواند در خدمتدهی بهتر به کاربران سایت استفاده شود. برای مثال: قواعد وابسته توسط آنالیز آیبیام از جداول ثبت وقایع سرورها در سال 1996 برای سایت المپیک پیدا شده و به شرح زیر می باشد: 45٪ بازدیدکنندگان به صفحه والیبال و همچنین به صفحه هندبال و 59.7٪ به صفحه بدمینتون و شیرجه و پینگ پنگ دسترسی داشتهاند. این مقاله به طور کلی به تکنیکهای آمادهسازی داده و الگوریتمهایی که میتواند برای تبدیل Log های خام وب سرورها به فایلهای جلسه کاربر به منظور انجام وبکاوی استفاده، استفاده شود اشاره دارد. شکل 3.12 . مراحل کاوشگری استفاده وب از سطح بالا [11] شکل 3.13 . پیش پردازش کاوشگری استفاده وب [11] شکل 3.14. نمونهای از جدول ثبت وقایع که سرور ایجاد می کند شکل 12.3 مراحل کاوشگری استفاده وب را از سطح بالا نشان داده است و شکل 13.3 پیش پردازش کاوشگری استفاده وب را ترسیم کرده است و در شکل 14.3 نمونه ای از جدول ثبت وقایع را که سرور ایجاد میکند رسم کرده است. این مقاله بسیار کاربردی و به صورت مفهومی در مورد وبکاوی استفاده یا کاوشگری استفاده وب بحث کرده است و به صورت کامل آنرا تشریح نموده است و متدهای پیش پردازش و پاکسازی داده را نیز مورد بررسی قرار داده است. کاوشگری استفاده وب برای ما از اهمیت بالایی برخوردار است چون با آن میتوان رفتار کاربران را متوجه شد و با توجه به استفادهای که از سایت دارند نتایج مطلوبی را گرفت. 3-4-9) تبلیغات شفاف برخط روی دادههای مشتریان که ما را به محبوبیت و اهمیت تبلیغات هدفگرا میرساند. در این پژوهش تکنیکهای هدفگرای برخط، که بر پایه گشت و گذار کاربران اینترنتی است، پیشنهاد و تست میشود. این تکنیک وعده بزرگی میدهد و میتواند برای تکمیل ابزارهای دیگر و فرصتی دیگر برای ناشران تبلیغات برخط برای بهبود کارایی و تاثیر بیشتر روی پردازه زمانبندی شده تبلیغات برخط استفاده شود و بدین وسیله به ایجاد یک درآمد کمک کند. شکل 3.15 . روند پردازش در مدل OAWSH [13] بازیابی اطلاعات یا IR ناحیه ای از تحقیق است که قصد استخراج اطلاعات قابل استفاده از دادههای متنی را دارد. کاربران صفحات وب (تاریخچه گشت و گذار در وب) در ساختن آرایهای از مشخصههای وزنی برای هر کاربر و تبلیغات استفاده شدهاند که در این مدل علاقه جاری یا فعلی کاربر نمایش داده میشود. تلاشی برای به حداکثر رساندن درآمد، آنها به رشد رخدادهای هدفمند یا رفتار مشتاق هستند که خود رفتار میتواند کلیک، خرید، بازکردن حساب و غیره باشد. به وسیله اختصاص تبلیغات بر پایه وابستگی کاربران با تبلیغ، احتمال دارد که کاربران از راه درست روی آن تبلیغ کلیک کنند و به طور خلاصه از تکنیکهای مدل فضای برداری در IR استفاده میشود. در شکل 15.3 مشاهده میکنید که در قدم اول و دوم ردیابی کاربران وب و جمع آوری صفحات بازدید شده را دارد. در قدم سوم از IR برای بدست آوردن آرایهای از مشخصات کاربران استفاده شده است و در قدم چهارم توسعه آرایه مشخصات برای هر آگهی در پیکره آورده شده است. در قدم پنجم تبلیغات را رتبهبندی میکند و در قدم آخر هم بکار بردن تبلیغات پیشنهاد شده و پیشنهاد نشده به کاربر و در آخر دریافت نتیجه کلی و سنجش اثر مدلها میباشد. در این پایاننامه به جای روشOAWSH برای شناسایی تبلیغات جذاب از وبکاوی و کاوشگری استفاده وب در هدفمندی تبلیغات استفاده شده است. 3-4-10) مونکا، کاپوستا و وکا در مورد پیش پردازش برای فایلهای ثبت وقایع صحبت کرده‌اند که فایل‌های ثبت وقایع را پیدا کرده و قبل از اینکه از آنها استفاده کنند آنها را پیش پردازش میکنند و تمرکز آنها بیشتر روی فعالیتهای بازدیدکنندگان وب است، در این تحقیق نیز پیشپردازش روی دادههایی که در بانک اطلاعاتی ذخیره میشوند صورت میگیرد. اگر در ورودی آشغال داشته باشیم همان را هم در خروجی به یقین داریم. در مورد این چالش میتوان از موارد زیر استفاده کرده است: نمونه بررسی : دریافت کردن جواب خود از آیتمهای به خصوص در پرسشنامه و بازدیدکنندگان سایت. کاوشگری ثبت وقایع وب : آنالیز کردن فایلهای ثبت وقایع روی سرور، که شامل اطلاعات دسترسی به صفحات وب میباشد. تا زمانیکه نمونه بررسی، داده با کیفیت خوب و قابل اعتماد دارد میتوان از فایلهای ثبت وقایع داده خوبی را آمادهسازی کرد. هر خط فایل ثبت وقایع نشان دهنده : آدرس آی پی ، زمان ، تاریخ بازدید و دستیابی به شی و منبع شی میباشد. پیش پردازش دادهها شامل موارد ذیل میباشد: پاکسازی داده یا شفافیت داده: دادههای بیفایده پاک شود. فقط کاربران استاندارد در نظر گرفته شود و روبات نباشد. شناسایی جلسات : کافی نتها و کلاسها چند نفر از یک سیستم استفاده میکنند. بازسازی فعالیتهای بازدیدکنندگان وب (استفاده از متد عقب گرد) : یک مشکل دیگری که در اینجا ذکر شده است، جستجو برای الگوی رفتاری کاربران است. متدولوژی تحقیق شامل موارد زیر است: کسب داده از فایل ثبت وقایع ساختن ماتریس داده از ثبت وقایع (اطلاعات دسترسی و نقشه سایت) آمادهسازی داده روی پایههای مختلف : بوسیله تعیین جلسات بوسیله تعیین جلسات فوق العاده عامل بوسیله تعیین جلسات با مقررات ساخت و عامل برای تکمیل مسیر آنالیز داده، جستجو برای الگوی رفتاری از کاربر برای وب در فایلهای شخصی (اختصاصی) درک یا فهمیدن داده خروجی مقایسه نتایج از آنالیز داده در سطوح مختلف، از آمادهسازی داده، نقطه بازدید، کیفیت و کمیت الگوی قواعد پیدا شده و رفتار کاربران وب با جستجو در وب. نتیجهگیری در این فصل مقالات متعددی بررسی گردید. در این پایان نامه به کمک این مراجع اهداف تحقیق که نمایش تبلیغات جذاب به کاربران میباشد، مشخص شده است و با پایه قراردادن مفاهیم مقالات و طرح مسئله که در فصل 4 به آن پرداخته شده، شکل گرفته است. مهمترین مطالبی که در این پایاننامه از آن استفاده شده است، مطالب مربوط به استفاده کاربران از وب و استخراج دانش از جداول ثبت وقایع است تا با ترکیب الگوریتمها و روشهای دادهکاوی، روشی جدید با عنوان "ارائه روشی جهت هدفگرا نمودن تبلیغات اینترنتی به صورت پویا" شکل گرفته و ارائه گردد. طرح مسئله و ارائه روش پیشنهادی مقدمه در این فصل ابتدا مسئله موجود مطرح شده و سپس الگوریتم پیشنهادی به تصویر کشیده میشود. الگوریتمهایی که در این تحقیق استفاده شده است بیان می‌شود و چگونگی استفاده آنها و نحوه قرارگیری آنها در تحقیق نشان داده میشود. تمامی سوالاتی که در دیباچه مطرح شدند از لحاظ منطقی در یک سوال خلاصه میشود: چگونه می توان بازدیدکنندگان را به سمت تبلیغات سایت جذب نمود؟ در صورتیکه بتوان بازدیدکنندگان را به سمت تبلیغات سایت جذب نمود و تبلیغاتی را به آنها نمایش داد که مورد علاقه آنها باشد، در این صورت تبلیغات هدفمند خواهند شد و کلیک روی تبلیغات افزایش مییابد و راندمان تبلیغات با افزایش کلیک کاربران بالا میرود. سوالاتی که در دیباچه مطرح شدند، سوالاتی هستند که در این فصل به آنها پرداخته میشود، البته این سوالات، سوالات مرسوم در این زمینه میباشند و ممکن است سوالات دیگری نیز قابل مطرح کردن باشند که در این فصل به آنها پاسخ داده شود. شرح کلی مسئله در فصل اول مشکلات موجود بیان شد، از مهمترین آنها میتوان به تعداد کلیکی که از هر چند هزار بازدید کننده روی تبلیغات سایتها میشود یا عدم جذب مخاطبین سایتها به تبلیغات اشاره کرد. به صورت کلی، چون بسیاری از وب سایتها از طریق تبلیغات خود هزینههای سایت را پوشش میدهند و از این طریق برای خود درآمدزایی میکنند. هر چه بازدیدکنندگان بیشتر به سمت تبلیغات سایت جذب شوند، اعتبار آن سایت برای جذب تبلیغات، بیشتر میشود. همچنین برای آگهی دهندگان درآمد و بازدید بیشتری را همراه خواهد داشت. از اینرو هر چه تبلیغات برای بازدیدکنندگان جذابتر باشد آنها کلیک بیشتری روی تبلیغات خواهند کرد و هدف و رضایت مشتریان و مدیران سایت ها را فراهم خواهد ساخت. روند کلی تحقیق و نحوه تشخیص آگهی جذاب برای بازدیدکنندگان در ادامه بررسی شده است. در فصل گذشته، مقالات مرتبط با تحقیق بیان شد، در میان مقالات مطرح شده دو مقاله از اهمیت بالایی برخوردار بودند و می توان گفت ایده این پایان نامه از روی آنها گرفته شده است. یکی از آنها مرجع شماره میباشد که در این مقاله همانطور که شرح داده شد مجموعهای از سایت ها و کاربران را بر اساس معیارهایی که دارد توسط داده کاوی خوشهبندی میکند و با توجه به خوشههایی که ایجاد کرده است و اختصاص یک گره به یک خوشه اعتبار سنجی میگردد و دقت خوشهبندی نیز اندازهگیری میشود سپس به صورت پویا تبلیغات را به نمایش قرار میدهد. یا دین و پاداک تکنیکهای هدفگرای برخط، که بر پایه گشت و گذار کاربران اینترنتی است، را در تحقیق خود پیشنهاد و تست میکنند. در این تحقیق مدلی به نام OAWSH پیشنهاد شده است که این مدل توسط بازیابی اطلاعات، اطلاعات متنی را استخراج میکند و دو آرایه میسازد که یکی از آنها حاوی مشخصات کاربران و دیگری حاوی مشخصات آگهیها میباشد. بعد از ایجاد آرایهها تبلیغات را رتبهبندی میکند. سپس سعی بر آن دارد تا با این کار تبلیغات مرتبط را به کاربران نشان دهد، در این تحقیق به جای روش OAWSH از وب کاوی و کاوشگری استفاده وب در هدفمندی تبلیغات استفاده شده است. در آخر نیز از کاربران نظرسنجی می‌کند و امتیاز آنها را برای هر دو روش (تصادفی و روش پیشنهادی) از 1 تا 5 به صورتی که 1 کمترین میزان علاقه و 5 بیشترین میزان علاقه را مشخص میکند و بدین صورت میزان علاقه آنها را نسبت به تبلیغات نمایش داده شده اندازهگیری میکند. این دو مقاله به صورت پویا تبلیغات را به نمایش قرار میدهند. در یکی از آنها دیده میشود که میتوان تبلیغات را توسط دادهکاوی پویا کرد و در دیگری دیده میشود که میتوان با نمایش تبلیغات مرتبط با متن و عنوان صفحات میتوان مخاطب بیشتری را به سمت تبلیغات جذب کرد. در صورتی که تبلیغاتی به کاربران نمایش داده شود که مخاطبین را جذب کند، تبلیغات از راندمان بالاتری برخوردار میشوند. در نتیجه در این تحقیق سعی بر آن است تا ارتباط مستقیم بین تبلیغات و کاربران به کمک قوانین وابستگی و توسط الگوریتم‌های داده کاوی مطرح و پیادهسازی شود. شکل 1.4. روند کلی تحقیق در شکل 1.4، روند کلی تحقیق به نمایش در آمده است. در الگوریتم پیشنهادی، در ابتدا کاربر به سایت وارد میشود و در صورت وجود اطلاعات کاربر تابعی اطلاعات کاربر را دریافت میکند.سپس اطلاعات کاربر و پایگاه داده با یکدیگر به ماژول پردازش وبکاوی میرود و اگر اطلاعات کاربر موجود نباشد و کاربر در سیستم وارد نشده باشد تنها IP کاربر و پایگاه داده به مرحله بعد برای پردازش میرود. سپس خروجی الگوریتم‌های داده کاوی که شامل تبلیغات می‌شود را به قطعه ((انتخاب تبلیغات)) میفرستد که این قطعه نیز تبلیغات مورد نظر را انتخاب میکند و برای نمایش به قطعه ((نمایش تبلیغات)) میفرستد. قطعه نمایش وظیفه نمایش تبلیغات را بر روی وی‌سایت دارد. پس از نمایش، اطلاعات را به قطعه ((ذخیره در پایگاه داده)) می‌فرستد تا این قطعه اطلاعات را در پایگاه داده ذخیره کند. فعالیتهایی که هر کاربر مربوط به تبلیغات دارد. مانند: کلیک روی آگهی خاص، در انتها در پایگاه داده ذخیره میشود که این چرخه همچنان در طول حیات سایت ادامه دارد، و هرچه سن سایت بیشتر می شود پایگاه داده حجیمتر میشود. شبه کد 1.4 فرآیند سیستم پیشنهادی شبه کد 1.4 نشان دهنده روند سیستم میباشد که در ادامه پایاننامه هر رویه به صورت مجزا و در قسمت مربوط به خود، شرح داده شده و در صورت نیاز شبه کد مربوط به آن نوشته خواهد شد. در پردازش یا همان قطعه وبکاوی، باید آگهیهایی برگزیده شوند که احتمال کلیک بیشتری را برای آن بازدید کننده خاص به همراه داشته باشند. پس میتوان گفت با توجه به اطلاعات کاربران و اطلاعاتی که از کاربران پیشین بدست آورده است باید آگهیهایی را که بازدیدکننده به آن علاقهمند است را پیشگویی کرده و آنها را نمایش دهد. برای انتخاب تبلیغات و نمایش آنها استفاده از الگوریتمهای دادهکاوی پیشنهاد شده است، الگوریتمهایی که در این قطعه استفاده میشود و شرح چگونگی انتخاب تبلیغات، مباحثی است که در ادامه به آنها پرداخته میشود. برای آنکه بتوان تبلیغاتی را به کاربران نمایش داد که برای آنها جذاب باشند باید از تکنیکهای دادهکاوی استفاده کرد. به طور کلی 3 مرحله برای قطعه پردازش وبکاوی درنظر گرفته شده است. برای بدست آوردن رابطه بین تبلیغات نمایش داده شده و کاربران و همچنین تبلیغات با تبلیغات دیگر به بدست آوردن عناصرمتوالی نیاز است. این عناصرمتوالی معادل تبلیغات متوالی است. در ابتدا باید روابط بین آگهیها استخراج شوند تا بتوان عناصر متوالی را یافت و سپس قوانین ارتباطها را پیدا کرد و در آخر به دلایلی که شرح داده میشوند برای بهینهسازی دو مرحله قبل و رفع مشکل نمایش ندادن آگهیهای جدید، آگهیها را میتوان خوشهبندی کرد و سپس از آگهیهای خوشهبندی شده یک آگهی را به صورت تصادفی انتخاب نمود و در کنار آگهیهای انتخابی از دو مرحله اول به نمایش قرار داد تا به آگهیهای جدید نیز فرصت نمایش و برتری داده شود. شکل 2.4.جذابیت نقش اصلی را در دادهکاوی ایفا میکند برای آنکه بتوان آگهیهای جذاب برای هر کاربر را بدست آورد، در ابتدا باید عناصر متوالی را یافت. برای آنکه بتوان عناصر متوالی را یافت، میتوان از الگوریتمهای مختلفی استفاده کرد که در این تحقیق عناصر متوالی توسط الگوریتم اصلی آن به نام Apriori استخراج می‌شوند. همانطور که در مطالب پیشین گفته شد تبلیغات به دو صورت ایستا و پویا نمایش داده میشوند که در حالت ایستا به مشکل نمایش آگهیهایی که بازدیدکننده به آنها علاقهای ندارد اشاره شد. حال باید این مشکل را با پویا کردن نمایش تبلیغات حل کرد و تبلیغاتی به مخاطب نمایش داده شود که به آنها علاقهمند است. برای نزدیک شدن به این هدف باید از روشی استفاده کرد که بیشتر مخاطب جذب آگهیها شود، پس در نتیجه الگوریتمهای دادهکاوی میتوانند در پویایی تبلیغات اینترنتی و نمایش تبلیغات جذاب بسیار موثر باشند و تحقیق را به هدف نهایی نزدیک کنند. در شکل 2.4 مشاهده میشود که پس از انجام دادهکاوی الگوی بدست آمده ارزیابی میشود و در صورت مناسب بودن تبدیل به دانش میشود. سپس عملیات مربوطه بر روی آن صورت گرفته و معیارهای که حائز اهمیت هستند در نظر گرفته شده و در صورت جواب مناسب در پایگاه دادهها ذخیره میشود. در صورتی 6که الگوی انتخابی مناسب نباشد معیارهای جذابیت تغییر میکند و سپس دوباره دادهکاوی انجام میشود و این روند ادامه پیدا میکند. پس همانطور که مشخص میباشد جذابیت در دادهکاوی از اهمیت بسیار بالایی برخوردار است و نقش اصلی را در آن ایفا میکند. شکل 3.4. یافتن عناصر متوالی توسط الگوریتم Apriori در شکل 3.4 روند الگوریتم Apriori نمایش داده شده است که چگونه این الگوریتم در مراحل مختلف توسط کاندیدها، و مقایسه تعداد پشتیبان آنها با حداقل پشتیبان در نظر گرفته شده عناصر متوالی را می یابد. در ادامه از لحظه ورود کاربر به وب سایت آگهیدهنده تا انتخاب تبلیغات جذاب اقداماتی صورت میگیرد و الگوریتمهایی که استفاده میشوند و چگونگی یافتن این تبلیغات که هدف نهایی این تحقیق میباشد به صورت قدم به قدم بررسی میشود. برای پویایی تبلیغات اینترنتی دو روش در این تحقیق پیشنهاد شده است. اولین روش، نمایش N آگهی برتر واقعی میباشد و روش دوم نمایش تبلیغات جذاب به کاربران میباشد. و در نهایت برای بهبود روش های فوق، بهینه سازی مدل مطرح میشود. در ادامه روشهای ذکر شده شرح داده میشوند. نمایش N آگهی برتر واقعی در وبسایتهای متعددی در گوشههای وبسایت قسمتی به نام آگهیهای برتر یا آگهیهای محبوب دیده میشود که در این قسمت آگهیهایی که از لحاظ تعداد بازدید از بازدید بیشتری برخوردار هستند به ترتیب چیده شدهاند. معمولا این روش را با یک پرس و جو ساده پیادهسازی میکنند. این روش که بسیار در وب سایتها مرسوم نیز میباشد دارای معایب بسیاری میباشد که میتوان به عدم نمایش تبلیغات دیگر و بالا رفتن بازدید آگهیهایی که در آگهیهای برتر جایگاهی پیدا میکنند اشاره کرد. محبوبیت آنها به صورت واقعی نمیباشد و به صورت انفرادی و صرفا به علت تعداد بازدیدی که دارند در لیست آگهیهای برتر قرار گرفتهاند. حال برای آنکه این آگهیها به صورت کاملا واقعی، (که منظور از واقعی بودن در ادامه به آن رسیدگی میشود) نمایش داده شوند، برای پیدا کردن N آگهی برتر باید ابتدا عناصر متوالی را یافت. برای استخراج قوانین وابستگی از عناصر متوالی از الگوریتم Apriori استفاده میشود. با کمک این الگوریتم میتوان از کلیک کل کاربران مجموعهای از FI ها را نتیجه گرفت که هر FI تشکیل شده است از آن دسته آگهیهایی که با یکدیگر بسیار کلیک شدهاند. از الگوریتم Apriori در این مدل به صورتNaApriori استفاده میشود که Na اول آن نشان دهنده عمق الگوریتم است، برای مثال اگرN تعداد آگهی برتر درخواستی باشد و Naتعداد مراحل انجام الگوریتم Apriori باشد فرمول N=Na برای آن صدق میکند. پس در نتیجه برای نمایش آگهی برتر میان تمامی کاربران تا 1 مرحله از الگوریتم Apriori و برای نمایش N آگهی برتر تا N مرحله از الگوریتم Apriori را باید پیش رفت.برای مثال برای نمایش 5 آگهی برتر میان کاربران تا 5 مرحله از الگوریتم Apriori را باید پیش رفت که به عبارتی Apriori5 میشود. شکل 4.4 . روند نمایش N آگهی برتر واقعی در شکل 4.4، N آگهی برتر واقعی به ترتیب الویت برتری توسط الگوریتم Apriori انتخاب و به نمایش قرار گرفته است. منظور از واقعی بودن، در نوع انتخاب آگهیها است. در روشهای مرسوم آگهیهای برتر با توجه به تعداد بازدید آنها نمایش داده میشوند، در صورتیکه آگهیهایی که توسط الگوریتم Apriori انتخاب میشوند، براساس جذابیت جمعی آگهیهای دیده شده میباشند و به صورت کاملا واقعی به نمایش در می‌آیند. شبه کد 2.4 انتخاب n آگهی برتر واقعی شبه کد 2.4 نشان دهنده الگوریتم انتخاب n آگهی برتر واقعی می‌باشد که خروجی آن nTopAds است که شامل n آگهی مرتبط با یکدیگر که توسط الگوریتم Apriori انتخاب شده اند. نمایش تبلیغات جذاب با توجه به کلیک کاربران کاربرانی که وارد وبسایت میشوند به دو گونه تقسیم میشوند، گونه اول کاربرانی که در سیستم، اطلاعاتی از آنها موجود و گونه دوم، کاربرانی که در سیستم اطلاعات آنها موجود میباشد و از قبل وارد سیستم شدهاند. با توجه به این دو گونه برای نمایش تبلیغات جذاب با توجه به کلیک کاربران دو روش در نظر گرفته شده است، روش اول با استفاده از اطلاعات کاربر و روش دوم بدون استفاده از اطلاعات کاربر است. شبه کد 3.4 استخراج قوانین وابستگی از عناصر متوالی شبه کد 3.4 الگوریتم بدست آوردن قوانین وابستگی را از عناصر متوالی نشان میدهد که از الگوریتم Apriori بدست آورده میشود. در این شبه کد i(n-i) Rule نشان دهنده قانونی میباشد با طرف چپ به طول i و طرف راست به طول (n-i)، که رابطه برای آن صدق می کند. روش اول : بدون استفاده از اطلاعات کاربر در این روش هر کاربر در سیستم تنها با یک شناسه جلسه شناخته میشود و تا زمانی برای ما شناخته شده است که جلسه آن در سیستم وجود دارد. برای مثال همانطور که در جدول 1.4 قابل مشاهده است، کاربر S1 بر روی آگهیهای (2 ،3 ،5 ،8) و کاربر S2 بر روی آگهیهای (4 ،5) و کاربرS3 بر روی آگهیهای (3 ،5 ،8) کلیک کردهاند. در ادامه الگوریتم این روش به صورت گام به گام شرح داده خواهد شد. جدول 1.4. تبلیغات کلیک شده در قدم اول : باید Min Support Count مشخص شود. در ارزیابی مدل شرح داده میشود که چگونه این مقدار به صورت تجربی محاسبه میشود. در قدم دوم : عناصر متوالی با استفاده از الگوریتم Aprioriپیدا میشوند. چگونگی یافتن تبلیغات جذاب برای بازدیدکنندگان در این قدم و قدم بعدی مشخص میشود. عناصر متوالی بسیار از اهمیت بالایی برخوردارند و نشان دهنده ترتیب نمایش تبلیغات هستند. برای مثال اگر رفتار بازدیدکنندگان به شکل زیر صورت گیرد، می توان در ادامه روند الگوریتم را مورد بررسی قرار داد: S1={Ad2,Ad3,Ad5,Ad8} و S2={Ad4,Ad5} و S3={Ad3,Ad5,Ad8} وMin Support Count = 2 در مثال بالا، Sn بازدیدکننده سایت و Adn تبلیغاتی است که در وبسایت قرار گرفته است و به کاربران نمایش داده میشود. برای مثال S3={Ad3,Ad5,Ad8} یعنی کاربر S3 روی تبلیغات Ad3 و Ad5 و Ad8 کلیک کرده است. سپس، پس از اعمال الگوریتم بر روی پایگاه داده جداول شکل 5.4 بدست میآید. در قدم سوم: باید قوانین وابستگی را از عناصر متوالی بدست آورد. برای مثال: کاربرانی که Ad1و Ad2 را کلیک کردهاند Ad5 را هم کلیک کردهاند. شکل 5.4. بدست آوردن عناصر متوالی درصد اطمینان برای مثال بالا به صورت زیر بدست میآید : Ad3 ^ Ad5Ad8, Confidence = 2/2 = 100% Ad3 ^ Ad8Ad5, Confidence = 2/2 = 100% Ad5 ^ Ad8Ad3, Confidence = 2/2 = 100% Ad3Ad5 ^ Ad8, Confidence = 2/2 = 100% Ad5Ad3 ^ Ad8, Confidence = 2/3 = 66% Ad8Ad3 ^ Ad5, Confidence = 2/2 = 100% برای پیدا کردن قوانین قوی‌تر باید قوانینی که از درصد اطمینان کمتری برخوردار هستند حذف شوند. تشخیص اینکه از چه درصد اطمینانی کمتر باید حذف گردند با توجه به قوانینی است که استخراج میشوند. درصد اطمینان به صورت تجربی از این قوانین بدست می‌آید. در قوانین ردیف 1 تا 6 اگر پایینترین درصد اطمینان 70% درنظر گرفته شود رابطه ردیف 5 با درصد اطمینان66 % حذف شده و بقیه شرکت داده میشوند. در اینجا درصد اطمینان با توجه به قوانین دیگر 70 در نظر گرفته شده است، در مثالهای دیگر ممکن است این درصد پایینتر یا حتی بالاتر در نظر گرفته شود و مقدار ثابتی نداشته باشد. در قدم چهارم: برای نمایش آگهیها همانطور که در قسمتهای قبل توضیح داده شد دو حالت در نمایش تبلیغات بدون استفاده از اطلاعات کاربری وجود داشت که این دو حالت عبارتند از اولین ورود کاربر به سایت و اولین ملاقات آن و حالت دوم بازدیدهای بعدی آن کاربر از وبسایت، در حالت اول که کاربر برای اولین بار وارد سایت میشود به اینگونه عمل میشود که اولین تبلیغ به صورت تصادفی انتخاب شده و نمایش داده میشود و مابقی تبلیغات سایت نیز با توجه به آن تبلیغ توسط الگوریتمهای دادهکاوی انتخاب شده و در وب سایت نمایش داده میشوند و در حالت دوم کاربر زمانی که روی تبلیغی کلیک میکند، تبلیغات صفحات بعدی با توجه به آن تبلیغی که کاربر کلیک کرده است نمایش داده میشوند، برای مثال در حالت اول تنها آگهیهای مکرر به آن کاربر در بدو ورود نمایش داده شوند و یا اولین آگهی به صورت تصادفی انتخاب شود و با توجه به آن آگهی، آگهیهای دیگر در صفحه نمایش داده شوند، و در حالت دوم با توجه به عملکرد کاربر تبلیغات نمایش داده شوند، برای مثال:‌ اگر کاربر آگهی Ad8 را انتخاب کرد در بازدیدهای بعدی آن کاربر آگهیهای Ad3 و Ad5 به آن نمایش داده شود و یا اگر رویه انتخاب اولین تبلیغ تصادفی، Ad5 را انتخاب کرد، الگوریتمها، تبلیغ Ad3 و Ad8 را انتخاب و در صفحه نمایش میدهند. در قدم پنجم : اطلاعات جدیدی که کسب شد باید به عنوان دانش جدید در پایگاه‌داده در جدول ثبت وقایع ذخیره شود.د این دانش، تجربه سیستم را بالا میبرد و انتخاب تبلیغات را دقیقتر می کند تا برای کاربران جدید و کاربرانی که پیش از این در سیستم وجود داشتهاند و دوباره میخواهند در سیستم گشت وگذار داشته باشند مورد استفاده قرار گیرد. شکل 6.4. مدل نمایش تبلیغات جذاب با توجه به کلیک کاربران شکل 6.4 روند کلی روش اول را نشان داده است، به طوری که در ابتدا تبلیغات و کلیک کاربران و مشخصههای آگهی وارد ماژول دادهکاوی شده و توسط الگوریتم Apriori عناصر متوالی پیدا میشوند و پس از آن بوسیله عناصرمتوالی، قوانین وابستگی استخراج میشوند، پس از اعمال الگوریتمهای دادهکاوی و بهینهسازی شدن توسط خوشهبندی آگهیها و انتخاب تصادفی از بین آگهیها در خوشههای یکسان برای بهینهتر شدن انتخاب آگهیها و جلوگیری از انتخاب کورکورانه (در بخش بهینه سازی مدل به آن پرداخته خواهد شد) در مرحله بعد آگهیها انتخاب شده، و در خروجی نمایش داده میشوند. شکل 7.4 نمودار دنباله نمایش n آگهی برتر و تبلیغات جذاب بدون استفاده از اطلاعات کاربر شکل 7.4 نشان دهنده نمودار دنباله نمایش n آگهی برتر و تبلیغات جذاب بدون استفاده از اطلاعات کاربری بر پایه قوانین وابستگی میباشد. در ابتدا کاربر به سایت وارد شده و الگوریتمهای مربوط به دادهکاوی اجرا می‌شوند. سپس کاربر بر روی تبلیغات کلیک کرده و صفحه جزئیات تبلیغ یا آگهی به آن نمایش داده میشود و سپس اطلاعات بازدید از آگهی در جدول ثبت وقایع پایگاهدادهها ذخیره میشود. روش دوم : با استفاده از اطلاعات کاربر در این روش در زمان ورود کاربر به وبسایت اطلاعات کاربر دریافت میشود. برای مثال کاربر ممکن است قبلا در سایت عضو شده باشد و اطلاعات آن پس از ورود در سایت بکار گرفته شود. این روش همانند روش قبل میباشد با این تفاوت که تبلیغات با توجه به عملکرد کاربر و گروهی که بازدید کرده است نمایش داده میشوند. در ابتدا نام کاربری شخص گرفته شده و بر اساس نام کاربری آن و گروهها یا زیرگروههایی که بازدید کرده است، قوانین وابستگی استخراج میشوند. سپس بر اساس ضریب اطمینان به صورت نزولی مرتب شده و آن گروهی که ضریب اطمینان بالاتری را دارا میباشد انتخاب میشود.پس از آن در آگهی های مربوط به آن گروه یا زیر گروه به صورت تصادفی به تعداد آگهی مورد نیاز برای نمایش در صفحه انتخاب شده و در جایگاه تبلیغات نمایش داده میشود. شکل 8.4. مدل نمایش تبلیغات جذاب با توجه به مشخصات و کلیک کاربران در شکل 8.4 نیز همانند شکل 6.4 میباشد با این تفاوت که در این روش مشخصههای کاربران نیز به عنوان ورودی میآید. ادامه روند همانند روش قبلی میباشد. شکل 9.4 نمودار دنباله نمایش تبلیغات جذاب با استفاده از اطلاعات کاربر شکل 9.4 نشان دهنده نمودار دنباله نمایش تبلیغات جذاب با استفاده از اطلاعات کاربری بر پایه قوانین وابستگی میباشد. تمامی مراحل مانند نمایش تبلیغات بدون استفاده از اطلاعات کاربر میباشد با این تفاوت که نام کاربری نیز در اینجا تاثیر گذار میباشد و ابتدا کاربر در سایت با استفاده از نام کاربری و رمز عبور وارد میشود و سپس بازدیدهایی که از تبلیغات سایت دارد با نام کاربری خودش در پایگاه‌داده ذخیره میشود. در اینجا فرض بر آن است که کاربر رمز عبور و نام کاربری خود را اشتباه وارد نمی‌کند. بهینهسازی مدل این مرحله برای بهینهسازی مراحل قبلی میباشد، چون در مراحل قبلی همیشه روی قاعده و قوانین وابستگی تبلیغات انتخاب میشود آگهیهای جدید نمایش داده نمیشوند و آگهیهایی انتخاب می‌شوند که از نظر سنی، سن بالاتری را دارا میباشند. پس برای رفع این مشکل میتوان به صورت تصادفی از آگهی جدید، آگهی را برای نمایش انتخاب کرد و به کاربر نمایش داد. اما برای آنکه کورکورانه آگهیها انتخاب نشوند می‌توان در ابتدا آگهیها را بر اساس مشخصههای آنها خوشهبندی کرد و سپس به صورت تصادفی از آگهیهای خوشهبندی شده آگهی را انتخاب کرد. به این طریق به آگهیهای جدید امکان داده میشود که به بازدیدکنندگان نمایش داده شوند و در آگهیهای برتر جایگاهی را پیدا کنند. پس از آنکه آگهیهای جذاب و مرتبط پیدا شدند باید آگهیها در سایت به نمایش درآیند که این آگهیها با توجه به جذابیت آنها در مرحله قبل در آرایهای ذخیره شدهاند. برای پرکردن تبلیغات در مکانهای مشخص با توجه به الویت در مکانها قرار میگیرند. در لابهلای استفاده از آگهیهایی که درون آرایه قرار دارند، آگهیهایی نیز به صورت تصادفی از کل آگهیهای سایت انتخاب میشود و به کاربر نمایش داده میشود. این آگهی نیز به صورت اتفاقی از هر چند بار نمایش آگهیها، نمایش داده میشود. شبه کد 4.4 الگوریتم خوشهبندی آگهیها برای بهینهسازی نتیجه گیری اگر در هر بار نمایش تبلیغ احتمال اینکه بازدید کننده روی تبلیغات کلیک کند بالا برود، پس با همان هزینه قبلی که آگهی دهنده پرداخته است تعداد مشتری بیشتری را جذب کرده و بازدهی تبلیغات بالا می‌رود و در اصل هزینه تبلیغات پایین مییd‌آید. در این فصل مشکلات موجود (عدم علاقه کاربران به کلیک بر روی تبلیغات اینترنتی) به صورت کاملتر بیان شد و سوالات مطرح شده نیز پاسخ داده شدند و سپس طرحهای مطرح شده در مورد حل مشکلات به صورت کامل شرح داده شد. این مشکلات با کمک الگوریتمهای دادهکاوی حل میشوند که یکی از این الگوریتمها تحقیق را به هدف نهایی که جذب مخاطب بیشتر به سمت تبلیغات وب‌سایت می‌باشد نزدیک میکند. در فصل بعدی به پیادهسازی روند تحقیق و به نحوه چگونگی استفاده از ابزارهای موجود برای پیادهسازی پرداخته میشود. پیاده سازی و ارزیابی مقدمه در این فصل به پیادهسازی طرحهای مطرح شده در فصل پیش برای برطرف کردن مشکلات عدم جذابیت تبلیغات برای کاربران اینترنتی که منجر به پایین آمدن کارائی و عدم پویایی تبلیغات اینترنتی میشود پرداخته شده است و این پیادهسازی با ابزارهای SQL Server 2008 و Visual Studio 2010 انجام خواهد شد. در آخر روش مرسوم تصادفی و روشهای پیشنهاد شده با یکدیگر مقایسه شده و نتایج حاصل از آن به صورت نمودار ترسیم میشوند. سخت افزار و نرم افزارهای استفاده شده پیادهسازی تحقیق بر روی یک سرور در آمریکا و میزبان وب سایتی که تحقیق بر روی آن پیاده‌سازی شده است شرکت آرویکس می باشد. این سرور دارای سیستم عامل ویندوز سرور و دارای SQL Server 2008 و .Net Framework 4.0 میباشد.SQL Server 2008 و Visual Studio 2010 جزء ابزارهای استفاده شده در این تحقیق میباشند. نحوه پیادهسازی به صورت گام به گام سه مدل مطرح شده برای پویا کردن تبلیغات اینرتنتی در فصل گذشته شرح داده شدند. در این فصل هر کدام به صورت مجزا شرح داده میشوند. نمایش N آگهی برتر واقعی تشخیص علایق کاربران بهینهسازی مدل اما قبل از شرح مراحل به صورت مجزا در ابتدا پیش نیازها و پایگاه‌داده که برای تمامی مراحل مورد استفاده قرار میگیرند شرح داده میشوند. پیشنیازها طراحی جداول بانک اطلاعاتی در ابتدا باید آگهیهایی در سیستم وجود داشته باشند تا بتوان بانک آگهی را به بازدیدکنندگان نمایش داد و همچنین ترجیحا آگهیها به صورت واقعی جمعآوری شده باشند تا ارزیابی تحقیق بهتر صورت گیرد، برای اینکار از یک وبسایت آگهی کمک گرفته شده و آگهیها به صورت کاملا واقعی و در دستهبندی مشخص در پایگاه دادهها در جدول تبلیغات به نام ADV به تعداد 327 آگهی ذخیره شدهاند تا در وبسایت به بازدیدکنندگان نمایش داده شوند، سپس باید مشخصههایی که در سیستم در نظر گرفته شده است، مشخص شوند. پس ابتدا یک جدول ثبت وقایع به نام Log به صورت شکل 1.5 تعریف می‌شود و بازدیدهای کاربران در آن درج می‌گردد. شکل 1.5. ذخیره اطلاعات بازدید مشتریان در جدول Log. همانطور که در شکل 1.5 مشاهده می‌شود، مشخصات کاربران و مشخصات آگهیهایی که بازدید کردهاند و خصیصه‌های آگهیها در زمان کلیک کاربران در پایگاه داده در جدول Log ذخیره میشوند. برای واقعیتر شدن تشخیص الگوریتمها در این جدول نام کاربری و شماره تبلیغ، کلید در نظر گرفته شده است، تا تنها یک بار دیدن یک تبلیغ برای یک کاربر ثبت شود، و با بازدیدهای مکرر به واقعی بودن سیستم لطمهای وارد نکند. در صورتی که کاربر عضو سیستم نباشد، تنها شماره IP آن در سیستم ذخیره میشود و مشخصات دیگری از کاربر در سیستم ثبت نمیگردد. نمایش آگهیها آگهیها باید در وبسایتی نمایش داده شوند که بازدیدکنندگان مختلفی از اقشار جامعه با این وبسایت سر و کار داشته باشند. وبسایتی که تبلیغات در آن به نمایش قرار داده میشوند، وب سایتی میباشد که تعدادی عضو (در حال حاضر 204 عضو) در آن فعالیت دارند و از اقشار گوناگون جامعه میباشند. در این وبسایت آگهیها در پنج نقطه به نمایش قرار میگیرند. سه نقطه در بالا سمت راست و دو نقطه پایین صفحه، این آگهیها به صورت بنری میباشند. همچنین پنج آگهی برتر در پایین صفحه، به صورت متنی به نمایش قرار داده شده است (شکل 2.5). شکل 2.5. نمایش آگهیها در صفحه اصلی سایت در ابتدا تبلیغات به صورت ایستا و تصادفی در صفحه به نمایش در میآیند، تصادفی بودن تبلیغات شامل عنوان آگهی و برای تبلیغات بنری شامل حاشیه ، اندازه تصویر و برای تبلیغات متنی شامل فونت و رنگ و سایز ضخامت و زیرخط فونت و حاشیه و رنگ و نوع حاشیه میباشد (در شکل 1.5 مشخصههایی که از آگهیها ذخیره میشود قابل مشاهده میباشد). شکل 3.5 نمایش آگهیها در صفحه کنترل‌پنل اعضاء در شکل 3.5 تبلیغات نمایش داده شده در صفحه کنترل پنل اعضاء نشان داده شده است. که تبلیغات در دو ناحیه سمت چپ بالای صفحه و ناحیه سمت راست پایین صفحه نمایش داده شده است، که تبلیغات متنی در وسط آگهیهای پایین صفحه نشان دهنده آگهیهای برتر سایت میباشد. نمایش N آگهی برتر واقعی برای نمایش N آگهی برتر واقعی (آگهیهایی که با هم تکرار شدهاند) میتوان از الگوریتم Apriori استفاده کرد. دلیل انتخاب این الگوریتم مرسوم بودن و سادگی آن است و میتوان برای بدست آوردن تعداد N آگهی برتر تا N مرحله از الگوریتم را پیش رفت. برای پیادهسازی الگوریتم و بدست آوردن آگهیهای محبوب از طریق Sql Server 2008 عمل میشود. به این ترتیب که ابتدا 1Aprioriبدست آورده میشود، در حقیقت خود جدول به تنهایی سطح 1 محسوب میشود و برای بدست آوردن 1Itemset و پشتیبان هر کدام از تبلیغات در ابتدا در Sql Server یک Viewبه نام 1Apriori ساخته میشود (شکل 4.5) . شکل 4.5 View الگوریتم 1Aprioriدر Sql Server سپس با استفاده از 1Apriori به ترتیب 2Apriori تا NApriori بدست آورده میشود، که ابتدا 2Itemset به صورت View پیادهسازی شده که در اینجا به نام llOG ذخیره شده است (شکل 5.5) و سپس از طریق View ساخته شده Query مربوط به آن نوشته میشود (شکل 6.5). تمامی مراحل تا NApriori همانند 2Apriori می باشد، ابتدا View آن ساخته شده و سپس Query مربوط به آن در وب سایت آگهیها را نمایش میدهد. شکل 5.5 پرس و جو بر روی الگوریتم 1Aprioriدر Sql Server آگهی ها توسط پرس و جوها انتخاب میشود، اما چون ممکن است پرس و جو انجام شده چندین رکورد را برگرداند میتوان از رکوردهای برگردانده شده به صورت تصادفی رکوردی را انتخاب کرده و آگهیهای درون آن رکورد را در جایگاه مخصوص نمایش آگهیهای برتر سایت به نمایش قرار داد. شکل 6.5 پرس و جو برای بدست آوردن پشتیبان ، 2Itemset ها در آخر تمامی کد های مربوط به این رویه در visual studioپیادهسازی شده و ارتباط برقرار کردن با View ها انجام میشود و مرحله اول یا یکی از ماژولهای پویا سازی تبلیغات اینترنتی پیادهسازی میشود. تشخیص علایق کاربران راه کار دیگری که در فصل چهار به آن پرداخته شد، نمایش تبلیغات با توجه به علایق کاربران است. به این منظور که با توجه به کلیک کاربران تبلیغاتی به آنها نمایش داده شود که به آنها علاقهمند است، در اینجا دو دسته داده برای ورودی و اعمال در الگوریتم و استخراج آگهیها مورد نظر است. دسته اول کاربرانی که اطلاعات آنها در سیستم وجود دارد و دسته دوم، کاربرانی میباشند که اطلاعات آنها در سیستم وجود ندارد که در فصل چهارم به شرح توضیح داده شدند. دسته اول: کاربرانی که اطلاعات آنها در سیستم وجود ندارد. در دسته اول چون اطلاعات کاربر در دسترس نیست، تصمیم گیریها و الگوریتمها تنها بر اساس آگهیهای متوالی که توسط الگوریتم Apriori بدست میآید، صورت میگیرد. برای پیادهسازی این بخش در ابتدا باید قوانین وابستگی از آگهیهای متوالی استخراج شوند. در این مرحله برای استخراج قوانین وابستگی از آگهیهای متوالی تا 4 آیتم ست استفاده شده است. در شکل 7.5، قوانین وابستگی در هر سطح نمایش داده شده است، برای مثال قانون Ads76 → Ads394 با درصد ضریب اطمینان 40 و کمترین تعداد پشتیبان 2 میباشد که در ردیف اول مشاهده میشود. این شکل قوانین وابستگی 1 به 1 را نشان می‌دهد، به این منظور که در صورتی که ورودی آگهی به این الگوریتم یک آگهی باشد، یک آگهی به عنوان خروجی داده میشود. شکل 7.5 استخراج قوانین وابستگی از عناصر متوالی اگرm تعداد عناصر سمت چپ رابطه و n تعداد عناصر سمت راست رابطه باشد برای مراحل بعدی نیز به این ترتیب میباشند. اجتماع وسط اشتراک انتخابهای انجام شده(شکل 7.5) را برای بدست آوردن قوانین برعکس میدهد. اگر i=m+n باشد، فرمول ترکیب خطی برای بدست آوردن تعداد انتخابهای الگوریتم صدق می کند. تعداد انتخابها در واقع برابر است با تعداد زیر مجموعه m تایی از مجموعه i عضوی است. مابقی قوانین نیز به صورت View های مجزا پیادهسازی میشوند. پس از پیادهسازی View ها در وب سایت باید آگهی ها نمایش داده شوند. برای این منظور 2 حالت در نظر گرفته شده است. حالت اول زمانی است که کاربر وارد سایت میشود. در این حالت سیستم اولین آگهی را به صورت تصادفی نمایش داده و سپس با توجه به آن آگهی قوانین وابستگی 3→1 و 2→1 و 1→1 به ترتیب در صف قرار میگیرند. در ابتدا قانون یک به سه آتش میشود و در صورتی که خروجی داشته باشد، 3 آگهی خروجی آن در سایت به نمایش در می‌آیند و از بقیه قوانین صرف نظر میشود. و در صورتی که خروجی نداشته باشد قانون یک به دو آتش میشود و یک آگهی به صورت تصادفی نمایش داده میشود و در آخر نیز قانون یک به یک آتش شده و در صورت عدم خروجی تمامی آگهیها به صورت تصادفی نمایش داده میشوند. حالت دوم زمانی است که کاربر وارد سایت شده است و روی آگهیها کلیک کرده است. در این صورت نیز همانند حالت اول میباشد با این تفاوت که در حالت اول اولین آگهی برای ورودی به صورت تصادفی نمایش داده شده و آگهیهای بعدی با توجه به آن آگهی انتخاب میشدند. اما در حالت دوم آگهیهای بعدی با توجه به آگهی انتخاب شده توسط کاربر انتخاب شده و نمایش داده میشوند. شبه کد 1.5 آتش کردن قوانین وابستگی به ترتیب الویت در شبه کد 1.5 الگوریتم آتش کردن قوانین وابستگی به ترتیب الویت نشان داده شده است که در فصل چهارم شرح داده شد. دسته دوم: کاربرانی که اطلاعات آنها در سیستم وجود دارد. در دسته دوم، تبلیغات بر اساس نام کاربری اشخاص و گروه یا زیرگروه تبلیغات نمایش داده میشوند. به این مفهوم که زمانی که کاربر وارد سایت میشود بر اساس گروه یا زیر گروههای تبلیغات کلیک شده توسط آن کاربر، تبلیغات به او نمایش داده میشود. برای مثال اگر کاربر X ، بیشتر بر روی تبلیغات گروه کامپیوتر کلیک کرده باشد، در زمان ورود او به سایت، تبلیغاتی که در این گروه قرار دارند را مشاهده میکند. برای پیادهسازی این مرحله، مانند مراحل قبل View مربوط به آن در Sql Server ساخته شده و در Visual Studio توسط دستور انتخاب فراخوانده میشود. شکل 8.5 قوانین وابستگی مربوط به کاربران با توجه گروه تبلیغات همانطور که در شکل 8.5 مشاهده میکنید LHR نام کاربرانی میباشد که بر روی تبلیغات کلیک کردهاند و RHR کد گروهی میباشد که آگهی در آن قرار دارد و درصد ضریب اطمینان و تعداد تکرر هر قانون نیز در شکل مشخص میباشد. با این Query میتوان با توجه به کاربر وارد شده آگهیهایی را به او نمایش داد که در گروه استخراج شده توسط الگوریتم میباشند. در این مرحله نیز میتوان انتخاب را بر اساس الویت به ترتیب ضریب اطمینان از بالا به پایین انجام داد. بهینهسازی مدل پس از پیادهسازی رویه تشخیص علایق کاربران، میتوان مدل را بهینهتر نمود، که توضیحات مربوط به آن در فصل گذشته به آن پرداخته شد. برای این کار می‌توان از روش خوشهبندی استفاده کرد. برای آنکه انتخاب آگهیها به صورت کورکورانه انجام نشود، میتوان در ابتدا تبلیغات را خوشهبندی کرده و سپس از درون هر خوشه به تعداد مورد نیاز آگهی انتخاب کرده و نمایش داد. شکل 9.5 نمایش آگهیها در خوشههای مجزا این خوشهبندی بر اساس مشخصههای آگهی صورت میگیرد و برای این کار جدولی از خوشهها توسط الگوریتم K-Means ساخته میشود (شکل 9.5) که دارای فیلدهای کد که همان کد هر آگهی میباشد و نام خوشه و فاصله آن آگهی تا خوشه و احتمال نزدیکی آن آگهی تا آن خوشه میباشند. جمع احتمال و فاصله برابر یک است و هر چه عدد احتمال به یک نزدیکتر باشد فاصله آن آگهی تا آن خوشه کمتر است. شکل 10.5 پروفایل خوشهها حاوی مشخصهها با بالاترین عدد احتمال شکل 10.5 پروفایل خوشهها را نمایش میدهد که حاوی بالاترین عدد احتمال برای هر مشخصه میباشد و الگوریتم بهینهساز پس از انتخاب خوشه مورد نظر از جدول 9.5 مشخصههای نمایش آگهیها را از طریق جدول 10.5 استخراج کرده و با توجه به آن مشخصه‌ها، تبلیغات را به نمایش قرار میدهد. شکل 11.5 مراحل و الگوریتمهای استفاده شده در مدل در شکل 11.5 روند کلی پیادهسازی مدل مشخص شده است، از لحظه ورود کاربر به سایت تا نمایش آگهی و الگوریتمهایی که استفاده شده است را میتوان در این شکل مشاهده نمود. ارزیابی در این بخش روشهای مطرح شده مورد ارزیابی قرار میگیرند و با روشهای قبلی مقایسه شده و نتایج حاصل از آن به صورت نمودار ترسیم میشوند. در اینکار سعی شده است رابطه بین کاربر و سیستم بهبود داده شود، این رابطه بر اساس کلیک بیشتر کاربر بر روی تبلیغات اندازهگیری میشود. به دلیل اندازهگیری رابطه کاربر و سیستمی که از روش پیشنهادی استفاده میکند به جامعه آماری از کاربران نیاز است تا رابطه کاربران با سیستم اندازهگیری شود. پیدا کردن حداقل تعداد پشتیبان برای پیدا کردن حداقل تعداد پشتیبان به صورت تجربی عمل می شود. این مقدار باید به گونه ای تعیین شود که قوانین وابستگی بدست آمده از کیفیت خوب (پشتیبان و ضریب اطمینان مناسب) برخوردار باشد. به صورت تجربی می توان از روش های آماری مانند: میانگین، میانه و یا مد (بیشترین تکرار) استفاده کرد. اما هر کدام از این روشها معایبی دارد و ممکن است: در مورد میانگین اختلاف کمترین و بیشترین پشتیبان باعث عدم دقت در میانگین گردد و مقدار صحیحی نباشد و در مورد مد، ممکن است (در این سیستم این چنین است) حداقل تعداد پشتیبان برابر با یک یا دو گردد. بنابراین در اینجا در اجراهای مختلف سیستم انتخاب چند قوانین وابستگی اول با تعداد پشتیبان بالا برای انتخاب مقدار حداقل تعداد پشتیبان استفاده شده است. یعنی قوانین وابستگی بر اساس تعداد پشتیبان به صورت نزولی مرتب شده و m قانون وابستگی اول انتخاب میگردد. مقدار m با توجه به لیست قوانین وابستگی به صورت تجربی تعیین میشود و مقدار ثابتی نمیباشد. ارزیابی روش مرسوم تصادفی و روش پیشنهادی برای نمایش تبلیغات برای ارزیابی روش مرسوم تصادفی از یک وب سایت، مربوط به مجتمعها و آپارتمانها کمک گرفته شده است. به این صورت که در ابتدا تبلیغات در این وب سایت در نقاط مختلف سایت و به دو صورت متنی و بنری به صورت تصادفی نمایش داده شده است (شکل 2.5) و کاربران سایت با کلیک بر روی این تبلیغات جدول Log پایگاه داده را پر کردهاند. این تبلیغات به تعداد 327 آگهی واقعی میباشند که از پایگاه داده یک وب سایت تبلیغاتی استفاده شده است. میانگین کلیکهای انجام شده توسط کاربران در دو ماه بازدید کاربران، یک ماه به صورت روش مرسوم و یک ماه به صورت روش پیشنهادی محاسبه شده است و در روش تصادفی میانگین کلیکهای انجام شده مقدار آن برابر است با 7.83 کلیک با انحراف معیار 6.48 و در روش پیشنهادی برابر است با 12.28 کلیک با انحراف معیار 7.03 ، که در مقایسه با هم روش پیشنهادی 4.45 کلیک افزایش داشته است. که درصد بهبود از فرمول قابل محاسبه است. Value1 میانگین کلیک روش مرسوم و Value2 میانگین کلیک روش پیشنهادی میباشد. روش پیشنهادی طبق ارزیابی بدست آمده 56.83 درصد نسبت به روش تصادفی بهبود داشته است و این نشان دهنده بالا رفتن راندمان تبلیغات با روش پیشنهادی است. به این نکته نیز باید توجه داشت که هر چه مدت زمان ارزیابی افزایش یابد نتیجه بهتری نیز بدست خواهد آمد. جدول 1.5 میانگین و انحراف معیار دو روش تصادفی و پیشنهادی شکل 12.5 نمودار بهبود در شکل 12.5 نمودار بهبود میانگین دو روش تصادفی و روش پیشنهادی رسم شده است. تفاوت میانگین در این نمودار به وضوح قابل مشاهده میباشد. شکل 13.5 نمودار کلیکهای انجام شده در تاریخهای مشخص در شکل 13.5 محور افقی نشاندهنده تاریخ و محور عمودی نشان دهنده تعداد کلیک میباشد. نیمه اول محور افقی مربوط به روش تصادفی و نیمه دوم مربوط به روش پیشنهادی میباشد (از تاریخ 08/05/90 تا تاریخ 31/05/90 برای روش مرسوم و از تاریخ 01/06/90 تا تاریخ 25/06/90 برای روش پیشنهادی) و خط قرمز رنگ که رگراسیون خطی نمودار است نشان دهنده رشد نسبی در نمودار میباشد، که نشاندهنده بهبود تعداد کلیکها در روش پیشنهادی نسبت به روش تصادفی است. شکل 14.5 نمودار مقایسه تعداد کلیک‌های دو روش تصادفی و پیشنهادی در شکل 14.5 دو نمودار کلیکهای روش تصادفی و کلیکهای روش پیشنهادی میباشد که بر روی یکدیگر قرار گرفتهاند. تاریخ این دو روش با یکدیگر متفاوت بوده و هر کدام از شروع تا پایان تاریخ خود در نمودار رسم شده و روی یکدیگر قرار گرفتهاند. در این شکل محور افقی نشان دهنده دوره زمانی اجرای دو روش منطبق بر یکدیگر است و محور عمودی تعداد کلیکها میباشد. با توجه به شکل، نمودار روش پیشنهادی در اکثر مواقع بالاتر از نمودار روش تصادفی است که نشاندهنده بهبود کلیکها است. قلههای تیز به دلیل عدم یکنواختی عملکرد کاربران در روزهای مختلف میباشد. به این معنی که در روزهای مختلف کاربران با سلایق و علایق مختلف وارد وبسایت میشوند، برخی از کاربران به تبلیغات علاقه داشته و از اینرو بر روی تبلیغات کلیک بیشتری میکنند و در دیدن تبلیغات کنجکاو هستند و بر خلاف اینگونه افراد، افرادی نیز میباشند که به تبلیغات علاقهای نداشته و کمتر بر روی تبلیغات کلیک میکنند و به این دلیل در برخی از روزها تعداد کلیک بر روی تبلیغات از روزهای دیگر کمتر است. ارزیابی تحقیق از منظر گروهها در این تحقیق گروههایی تعریف شدهاند و هر آگهی به گروه خاص خود اختصاص داده شده است. در ادامه گروههای مختلف با توجه به تعداد کلیکهای صورت گرفته بر روی آن بررسی میگردد. شکل 15.5 نمودار درصد کلیک به تفکیک گروهها شکل 15.5 کلیک کاربران بر روی گروههای مختلف را نشان میدهد و همانطور که در آن پیدا است گروه کامپیوتر با 50% کلیک، بیشترین تعداد کلیک را در مقایسه با گروههای دیگر دارد. این حاکی از آن است که این گروه به دلیل استفاده دوستداران کامپیوتر از اینترنت از محبوبیت بسیار بالایی برخوردار است. پس از گروه کامپیوتر، گروه صنعت با 15% در جایگاه دوم قرار دارد و مابقی گروهها در جایگاههای بعدی قرار گرفتهاند. شکل 16.5 نمودار کلیک کاربران بر روی تبلیغات گروه کامپیوتر شکل 16.5 نشاندهنده کلیکهای انجام شده بر روی تبلیغات گروه کامپیوتر میباشد. این گروه شامل تمامی تبلیغات مرتبط با کامپیوتر میباشد. که محور افقی نشاندهنده تاریخهای کلیکهای انجام شده بر روی تبلیغات و محور عمودی تعداد کلیکهای انجام شده بر روی تبلیغات را نشان میدهد. خط مشکی رنگ رگراسیون خطی نمودار میباشد که نشاندهنده رشد نسبی نمودار میباشد. شکل 17.5 نمودار کلیک کاربران بر روی تبلیغات گروه آموزش شکل 17.5 نشاندهنده کلیکهای انجام شده بر روی تبلیغات گروه آموزش میباشد. این گروه شامل تبلیغات آموزشی میباشد. محورهای این شکل همانند شکل 16.5 است. گروه آموزش همانطور که در شکل مشخص است با کاهش روبرو است، اما در صورتیکه بدون در نظر گرفتن تغییرات شدید نسبتا کلیکها ثابت است. شکل 18.5 نمودار کلیک کاربران بر روی تبلیغات گروه خدمات شکل 18.5 نشاندهنده کلیکهای انجام شده بر روی تبلیغات گروه خدمات میباشد. این گروه شامل تبلیغات شرکتهای خدمات دهنده میباشد. محورهای این شکل همانند شکل 16.5 است. گروه خدمات همانطور که در شکل مشخص است به نسبت گروه کامپیوتر کلیکهای صورت گرفته بر روی آن از رشد کمتری برخوردار است. و رشد آن تقریبا همانند گروه آموزش است. شکل 19.5 نمودار کلیک کاربران بر روی تبلیغات گروه ارتباط شکل 19.5 نشاندهنده کلیکهای انجام شده بر روی تبلیغات گروه ارتباط میباشد. این گروه شامل تبلیغاتی که با وسایل و قطعات ارتباطی و یا خدمات شبکهای و ارتباطات مرتبط میباشند است. محورهای این شکل همانند شکل 16.5 است. شکل 20.5 نمودار کلیک کاربران بر روی تبلیغات گروه مصالح ساختمانی شکل 20.5 نشاندهنده کلیکهای انجام شده بر روی تبلیغات گروه مصالح ساختمانی میباشد. این گروه شامل تبلیغاتی که با وسایل و مصالح ساختمانی مرتبط میباشند است. محورهای این شکل همانند شکل 16.5 است. در این گروه بر عکس گروههای دیگر که از یک رشد نسبی برخوردار بودند، رشدی نداشته است و با کم شدن تعداد کلیک پس از دوره تحقیق پیشنهادی روبرو شده است. البته با توجه به تعداد کلیک بسیار کمی که داشته است از این حکایت دارد که علاقهمندان به اینگونه تبلیغات که در این دسته قرار دارند به نسبت بقیه گروهها کمتر میباشند. به دلیل عدم جذابیت، در طی زمان، نمایش آن کاهش پیدا کرده است. شکل 21.5 نمودار کلیک کاربران بر روی تبلیغات گروه لوازم شکل 21.5 نشاندهنده کلیکهای انجام شده بر روی تبلیغات گروه لوازم میباشد. این گروه شامل لوازم مصرفی و کلیه اقلام میباشد. که در این شکل از رشد نسبتا خوبی برخوردار است. شکل 22.5 نمودار کلیک کاربران بر روی تبلیغات گروه ملک و ساختمان شکل 22.5 نشاندهنده کلیکهای انجام شده بر روی تبلیغات گروه ملک و ساختمان میباشد. این گروه تمامی تبلیغات مربوط به ملک و ساختمان و خدمات دهندگان مربوط به این شاخه را شامل میشود. این گروه همانطور که در شکل پیداست نسبتا رشد کمی داشته است. شکل 23.5 نمودار کلیک کاربران بر روی تبلیغات گروه صنعت شکل 22.5 نشاندهنده کلیکهای انجام شده بر روی تبلیغات گروه صنعت میباشد. این گروه شامل تمامی آگهیهای مرتبط با صنعت میباشد. با توجه به ارزیابیهای صورت گرفته و نمودارهای رسم شده میتوان گفت به دلیل نمایش تبلیغات جذاب به کاربران در روش پیشنهادی که در روش مرسوم فقط به صورت تصادفی این عمل انجام میگرفت، روش پیشنهادی از راندمان بالاتری برخوردار میباشد. در انتها ارزیابیهای صورت گرفته میتوانند دارای مدت زمان بیشتری و بر روی کاربران و تبلیغات بیشتری نیز اعمال شوند و همچنین در وب سایتهای متفاوت و اقشار گوناگون با فرهنگها و ملیتهای گوناگون تست شده و بوسیله نتایج حاصل از آنها الگوریتمهای پویاتری با ترکیب روشهای دیگر با روش پیشنهادی این پایان نامه، با محیط پویاتر و راندمان بالاتر ارائه شوند. نتیجهگیری در این فصل سه روش مطرح شده در فصل قبلی برای پویا کردن تبلیغات پیاده سازی شده، به این صورت که در ابتدا الگوریتمهای هر روش پیادهسازی شده‌اند و سپس در وب‌سایت توسط پرس و جو‌ها فراخوانده شدند. این مدل ها و Viewها توسط Sql Server و مدل ها توسط آنالیز Sql Server پیادهسازی شدند. و بهینهسازی مدل نیز مطرح گردید و در آخر روش مرسوم تصادفی با روش پیشنهادی از لحاظ تعداد بازدید مقایسه شد و نتایج ارزیابی نیز از طریق فرمول محاسبه و درصد بهبود مشخص گردید، که 56.83 درصد مدل پیشنهادی نسبت به روش مرسوم بهبود داشته است. در آخر ارزیابی مدل از منظر گروه‌ها نیز صورت گرفت که نشان‌دهنده علاقه کاربران بیشتر به گروه کامپیوتر و بعد از آن گروه صنعت بود. در بیشتر گروه‌ها کلیک‌ها رشد داشته‌اند و در برخی از گروه‌ها کلیک‌ها رشدی نداشته‌اند. اما با توجه به فصلی و دوره‌ای بودن آنها می‌توان گفت که دوره دو ماهه نمی‌تواند کافی باشد و یک دوره یکساله برای ارزیابی گروه‌ها نیاز است. نتیجه گیری کلی و نتایج آتی خلاصه تحقیق در این تحقیق تبلیغات اینترنتی و مختصری از دادهکاوی و کاربردهای آن بیان شد. سپس مشکلات موجود در مورد نمایش تبلیغات به شکل ایستا که یکی از مهمترین آنها کلیک بسیار کم به نسبت بازدید بر روی تبلیغات اینترنتی به دلیل عدم علاقه کاربران به تبلیغات نمایش داده شده است اشاره گردید. مقالات مرتبط با تبلیغات اینترنتی و دادهکاوی و راه حلهای مطرح شده توسط این مقالات برای رفع مشکلات بیان شده مطرح گشت. در این تحقیق برای برطرف کردن مشکل مطرح شده، راه حلی بیان شد که میتوان با نمایش تبلیغات به صورت پویا و با توجه به علایق کاربران تبلیغاتی را به آنها نمایش داد. در صورتیکه این تبلیغات برای آنها جذابیت داشته باشد، این علاقه باعث میشود کاربر بر روی تبلیغات کلیک کرده و مشخصات محصول یا خدماتی که برای او به نمایش گذاشته میشود را مشاهده کند و تبدیل به یک مشتری بالقوه شود. چگونگی نمایش تبلیغات جذاب و الگوریتمهایی که برای بدست آوردن اینگونه آگهیها مورد نیاز است مواردی است که در این پایاننامه به آنها پرداخته شد. روشهای پیشنهادی این پایان‌نامه که شامل N آگهی برتر و نمایش تبلیغات با توجه به علایق کاربران و ارائه روشی برای بهبود نمایش تبلیغات با توجه به علایق کاربران بودند شرح داده شدند. این روشها توسط الگوریتمهای دادهکاوی پیادهسازی شدند. نمودارهایی در مورد این بهبود در مقطع زمانی مشخص ترسیم شدند. این نمودارها شامل کلیکهای صورت گرفته بر روی تبلیغات وبسایت میباشند که در دو مقطع زمانی یک ماه انجام گرفته است. نیمه اول آن مربوط به نمایش تبلیغات به صورت مرسوم تصادفی و نیمه دوم مربوط به نمایش تبلیغات توسط الگوریتمهای پیشنهادی است. همچنین نمودارهای کلیک مربوط به گروههای تبلیغات به صورت مجزا رسم گشت و در آخر ارزیابی تحقیق نشان دهنده این است که روش پیشنهادی نسبت به روش تصادفی 56.83٪ بهبود داشته است. نتیجه گیری صنعت تبلیغات روز به روز در حال رشد و توسعه میباشد و بسیار جای رشد دارد. امروزه اینترنت جزئی از هر خانواده محسوب میشود و عضوی اجتناب ناپذیر میباشد. بسیاری از شرکتها خواستار فعالیت مستمر در این شبکه بیکران هستند و سعی آنها بر این است تا قسمت اعظمی از نیازهای بشر را در آن حل کنند. خدمات و محصولات ارائه شده در بستر اینترنت امروزه بسیار رونق گرفته و هرچه میگذرد نیاز به ارائه اینگونه خدمات بیشتر میشود و افراد بیشتری میخواهند از این خدمات برخط استفاده نمایند. به دلیل راحتیهایی که این سیستمها ایجاد میکند هر روز به تعداد بازدیدکنندگان وبسایتها افزوده میشود و این رسانه را تبدیل به یک رسانه تبلیغاتی میکند. هر چه تبلیغات اینترنتی را بتوان پویاتر ساخت میتوان بازدیدکننده بیشتری را به سمت این خدمات و محصولات جذب کرد و بازدهی آنرا بالاتر برد. در صورتیکه بازدیدکنندگان بیشتری جذب تبلیغات شوند، بازدید از تبلیغات بیشتر شده و احتمال اینکه محصولات بیشتری به فروش رود و خدمات بیشتری ارائه گردد، افزایش مییابد. هرچه این احتمال بالاتر رود شرکتها میتوانند در این بازار پر رقابت تبلیغات و عرضه محصولات و خدمات موفقتر عمل کنند. به هر حال، در این پایاننامه روش‌هایی برای بهبود پویایی تبلیغات ارائه شده است. نتایجی که از پیادهسازی تحقیق گرفته شد حاکی از آن است که تحقیق پیشنهادی میتواند تبلیغات را پویا سازد و تعداد کلیک کاربران را بر روی تبلیغات افزایش دهد. در آخر میتوان با ترکیب این روشها با روشهای دیگر یا توسعه روشهای مطرح شده گام دیگری را در عرصه تبلیغات اینترنتی برداشته و به پویایی بیشتر تبلیغات کمک بیشتری کرد. کارهای آینده و پیشنهادات کارهایی که میتوان در آینده انجام داد، میتواند بررسی تاثیر هرس قوانین وابستگی بر میزان بهبود کلیکها و‌ بررسی ترکیب قوانین جذابیت بدست آمده برای نمایش تبلیغات باشد. و از طرفی دیگر میتوان با الگوریتمهای دیگری که به غیر از الگوریتم Apriori معرفی شدهاند برای بهینهسازی مصرف حافظه مانند استفاده از جداول Hash و یا برای برطرف کردن مشکل ایجاد حجم زیاد کلیدهای کاندید یا منتخب شده به طوری که آن ها را به طور کلی حذف نمود با استفاده از الگوریتم FP-Growth ، الگوریتم مطرح شده را بهینهتر ساخت و در حجم حافظه صرفهجویی کرده و سرعت یافتن عناصر متوالی و استخراج قوانین وابستگی را افزایش داد. و در قسمت بهینه سازی تحقیق میتوان از الگوریتمهای مختلف خوشهبندی استفاده کرد و دقت خوشهها را سنجیده و از خوشهبندی با دقت بالاتری بهره برد و همچنین میتوان با ترکیب این روش با روشهای تشخیص تبلیغات جذاب توسط متنکاوی و آنتولوژی که تمرکز آنها بر روی محتویات صفحه نیز میباشد روش جدیدی را ارائه داد و با تست و ارزیابی آن میزان بهبود نسبت به روشهای مرسوم و روش پیشنهادی این پایاننامه به رهیافتهای جدیدی دست یافت. منابع