دانشكده علوم تربيتي و روانشناسي پایان نامه جهت دریافت درجه کارشناسی ارشد مدیریت آموزشی بررسي تاثير به كارگيري فناوري اطلاعات بر نگرش مديران دانشگاه فردوسي مشهد به مديريت دانش استاد راهنما: جناب آقای دكتر محمود سعيدي رضواني اساتید مشاور: جناب آقای دکتر رحمت الله فتاحی جناب آقای دكتر مجتبي بذرافشان مقدم دانشجو: غلامحسين اميري زمستان 1387 سپاس بر خود واجب مي دانم از کليه عزيزاني که ياري‌گر من در انجام اين پايان نامه بودند، سپاسگزاري کنم. نخست، امتنان و عرض ادب خويش را به استاد راهنماي ارجمند دکتر محمود سعیدی رضوانی که همواره از الطاف ايشان برخوردار بوده و راهنمايي اين پايان نامه بر عهده ايشان بوده است خالصانه تقديم مي کنم. همچنين از اساتید مشاور گرامي دکتر رحمت الله فتاحی و دکتر مجتبي بذرافشان مقدم که از نظرات و راهنمايي‌هاي ايشان در طول انجام پايان نامه بهره مند شدم ،تشکر مي‌کنم. از تمامي اساتيد ارجمند که در طول دوران تحصيل اينجانب مرا ياري نموده‌اند و نيز از کليه کارکنان دانشکده علوم تربيتي و روانشناسي به خاطر همکاري‌هاي بي‌دريغشان بي نهايت سپاسگزارم. از دوستان صمیمی و فداکارم بواسطه اینکه از هیچ کوششی در حق اینجانب فروگذاری نکرده اند نهایت تشکر را به عمل می آورم. تقدير و تشکّر از ؛ عزيزاني که با جان و دل دوستشان دارم؛ به پدر و مادرم ، به همسر مهربانم و فرزندان عزیزم محمد رضا و مهدی ، و برادر عزیزم حاج غلام نبی امیری ياور هميشگي‌ام. چکیده اين پژوهش با هدف بررسي تاثیر ميان به کارگیری فناوری اطلاعات بر نگرش مدیریت دانش مديران دانشکده های دانشگاه فردوسی مشهد انجام شد. جهت انجام اين پژوهش از روش علی- مقایسه ای استفاده گرديد. ابزار گردآوری داده ها در این پژوهش، پرسشنامه فناوری اطلاعات براي بکارگیری فناوری اطلاعات با ضریب پايايي 94./ و پرسش نامه مدیریت دانش با ضریب پايايي87./ می باشد. همچنین برای تجزیه و تحلیل داده ها از آزمون (t-test) t استفاده شده است. نتايج حاصل از تجزیه و تحلیل دادهها نشان میدهد که به کارگیری فناوری اطلاعات و نگرش به مدیریت بر دانش تاثیر معناداری ندارد. فناوری اطلاعات داراي چهار مولفه رایانه، نظام اطلاعات، ارتباطات و اتوماسیون اداری است. مدیریت دانش نیز شامل هشت مؤلفه اهداف دانش، شناسايي دانش، اكتساب دانش، توسعه دانش، اشتراك دانش، بهره‌گيري دانش، نگهداري دانش و ارزيابي دانش ميباشد. در بررسي ميان هر يك از متغيرها با مؤلفههاي فناوری اطلاعات و مولفههاي مدیریت دانش، مشاهده گرديد كه به کار گیری فناوری اطلاعات بر نگرش نسبت به مدیریت دانش تاثیر معناداري ندارد. فقط به کار گیری فناوری اطلاعات بر مؤلفه نگرش نسبت به نگهداری دانش تاثیر معناداري دارد. واژه های کلیدی: فناوری اطلاعات، نگرش، مدیریت دانش، مدیران، دانشگاه فردوسی. فهرست مطالب عنوان صفحه چکيده فصل اوّل: مقدمه تحقيق 1-1 بیان مسئله 2 1-2 اهداف پژوهش 6 1-3 فرضيه اصلی پژوهش 6 1-4 فرضیه های فرعی 7 1-5 تعاريف سازنده و تعاریف عملیاتی مدیریت دانش 8 1-6 تعاريف سازنده و تعاریف عملیاتی فناوری اطلاعات 10 فصل دوم: مباني نظري و پيشينه تحقيقاتي 2-1 فناوري اطلاعات 13 2-1-1 تاریخچه ظهور اطلاعات 15 2-1-2 تعریف فناوری اطلاعات و جنبه های مرتبط با آن 17 2-1-3 فناوری اطلاعات یک استراتژی است 17 2-1-4 فناوری اطلاعات مجموعه ای از مفاهیم و فکر است 18 2-1-5 فناوری اطلاعات مجموعه ای از ابزار است 18 2-1-6 فناوری اطلاعات نوآوری است 19 2-1-7 فناوری اطلاعات همراه با انسان است 20 2-1-8 عرصه فناوری اطلاعات 20 2-1-9 تأثیرات فناوری اطلاعات بر سازمان 21 2-1-10 نیاز به سیستم های اطلاعاتی 22 2-1-11 بررسی نقش عوامل انسانی بر فناوری اطلاعات 23 2-1-12 کاربردهای فناوری اطلاعات و حوزه های کاربرد آن 24 2-1- 13 نقش فناوری اطلاعات در فرایندهای سازمان (سیستم های اطلاعاتی در ارتباط عمومی با حوزه های عملیاتی سازمان) 24 2-1-14 فناوری اطلاعات بعنوان یک عامل تغییر 29 2-1-15 سیستم های اطلاعات اتوماسیون اداری 30 2-1-16 بررسی نکات اصلی در زمینه فناوری اطلاعات 30 2-1-17 فناوری اطلاعات و جابجایی قدرت (تفویض اختیار) 32 2-1-18 اثرات فناوری اطلاعات بر محتوای مشاغل 33 2-1-19 اثرات فناوری اطلاعات بر سطوح مهارتی کارکنان 33 2-1-20 تأثیر فناوری بر مشاغل و نقش های مدیران 33 2-1-21 فناوری اطلاعات و کنترل 34 2-1-22 به کارگیری مؤثر فناوری اطلاعات 34 2-1-23 رابطه تصمیم گیری و اطلاعات 35 2-1-24 اثرات فناوری پیشرفته اطلاعاتی در سازمانها 36 2-1-25 مزایای اتوماسیون اداری 37 2-1-26 سیستم کارکنان دانشی 38 2-1-27 سیستم های پشتیبانی تصمیم گیری 39 2-2 مدیریت دانش 40 2-2-1 سير تحول تاريخي مديريت دانش 40 2-2-2 اهميت و ضرورت به کارگيري دانش در عصر کنوني 42 2-2-3 دانش و تعریف های آن 45 2-2-4 تعريف مديريت دانش 47 2-2-5 فرايند اصلي مديريت دانش 48 2-3 رابطه مدیریت دانش و فناوری اطلاعات 51 2-3-1 زيرساخت فني و معماري مديريت دانش 53 2-4 مرور پژوهش ‌هاي انجام شده 55 2-4-1 نمونه هايي از پژوهش ‌هاي انجام شده در مورد مديريت دانش 55 2-4-2 نمونه هايي از پژوهش ‌هاي انجام شده در مورد فناوري اطلاعات 67 2-5 جمع بندی دانش موجود و ارائه‌ی الگوي نظري پژوهش 70 فصل سوم: روش پژوهش 3-1 روش پژوهش 74 3-2 ابزار پژوهش 74 3-3 پايايي 76 3-4 روايي 77 3-5 جامعه آماري و گروه مورد بررسي 77 3-6 روش تجزيه و تحليل داده‌های پژوهش 79 فصل چهارم: تجزيه و تحليل داده ها 4-1 توصیف ویژگی های جمعیت شناختی 81 4-1-1 داده های مربوط به فناوری اطلاعات 81 4--1 -2 داده های مربوط به مدیریت دانش 87 4-2 تحلیل استنباطی داده ها 89 4-2-1 بررسی وضعیت کلی به کار گیری فناوری اطلاعات در میان مدیران دانشگاه فردوسی مشهد 89 4-2-2 بررسی وضعیت دو گروه بالا و پایین در پرسشنامه مر بوط به سنجش به کارگیری فناوری اطلاعات 90 4-2-3 نمرات مربوط به فناوری اطلاعات گروه بالا 90 4-2-4 نمرات مربوط به فناوری اطلاعات گروه پایین 91 4-2-5 مقایسه دو گروه (به کار گیری بالا و پایین فناوری اطلاعات) حسب نمره نگرش به مدیریت دانش 92 4-2-6 فرضيه اصلی پژوهش 94 4-2-7 نمره نگرش به اهداف دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. 95 4-2-8 نمره نگرش به شناسايي دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. 96 4-2-9 نمره نگرش به اكتساب دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است 97 4-2-10 نمره نگرش به توسعه دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. 98 4-2-11 نمره نگرش به اشتراك دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. 99 4-2-12 نمره نگرش به بهره‌گيري دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. 101 4-2-13 نمره نگرش به نگهداري دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است 102 4-2-14 نمره نگرش به ارزیابی دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است 103 فصل پنجم: بحث و نتيجه گيري 5-1 فرضیه اصلی 108 5-2 فرضیه فرعی اول 110 5-3 فرضيه فرعی دوم 111 5-4 فرضيه فرعی سوم 113 5-5 فرضيه فرعی چهارم 114 5-6 فرضيه فرعی پنجم 115 5-7 فرضيه فرعی ششم 118 5-8 فرضيه فرعی هفتم 119 5-9فرضيه فرعی هشتم 121 5-10 بررسي وضعیت کلی به كارگيري فناوري اطلاعات ( IT) توسط مديران دانشگاه فردوسي 122 5-11 نتيجه‌گيري كلي 124 5-12 محدوديت ها و پيشنهادها 125 فهرست منابع 128 پیوست ها الف) پرسشنامه مدیریت دانش ب) پرسشنامه فناوری اطلاعات فهرست جداول جدول 3-1 پرسشنامه مدیریت دانش، تعداد مؤلفه ها و سؤالات 75 جدول 3-2 پرسشنامه فناوری اطلاعات، تعداد مؤلفه ها و سؤالات 76 جدول 3-3 همتاسازی بر اساس مرتبه دانشگاهی 78 جدول 3-4 همتاسازی بر اساس رشته تحصیلی 78 جدول 3-5 سابقه مدیریتی در آموزش عالی 78 جدول 4-1 رشته تحصیلی 81 جدول 4-2 سمت پاسخ دهندگان 82 جدول 4-3 مرتبه دانشگاهی 82 جدول 4-4 سابقه مدیریتی در آموزش عالی 83 جدول 4-5 سابقه آموزشی در آموزش عالی 83 جدول 4-6 تجربه کاری 84 جدول 4-7 داده های مربوط به فناوری اطلاعات 85 جدول 4-8 توصیف داده های نگرش به مدیریت دانش 87 جدول 4-9 وضعیت کلی به کارگیری فناوری اطلاعات 89 جدول 4-10 وضعیت کلی به کارگیری فناوری اطلاعات 89 جدول 4-11 وضعیت دو گروه بالا و پایین در پرسشنامه مر بوط به سنجش به کارگیری فناوری اطلاعات 90 جدول 4-12 نمرات مربوط به فناوری اطلاعات گروه بالا 90 جدول 4-13 نمرات مربوط به فناوری اطلاعات گروه بالا 91 جدول 4-14 نمرات مربوط به فناوری اطلاعات گروه پایین 91 جدول 4-15 نمرات مربوط به فناوری اطلاعات گروه پایین 92 جدول 4-16 نگرش به مؤلفه های مدیریت دانش 93 جدول 4-17 نگرش به مؤلفه های مدیریت دانش 94 جدول 4-18 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به مدیریت دانش 94 جدول 4-19 آزمون مقایسه دو میانگین مستقل مدیران دارای به کار گیری فناوری اطلاعات بالا و پایین براي متغير مدیریت دانش 95 جدول 4-20 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به اهداف دانش 95 جدول 4-21 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اهداف دانش 96 جدول 4-22 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به شناسايي دانش 96 جدول 4-23 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير شناسايي دانش 97 جدول 4-24 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به اکتساب دانش 97 جدول 4-25 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اكتساب دانش 98 جدول 4-26 . مقایسه مدیران دارای به کارگیری فناوری اطلاعات بالا و پایین از منظر نمره ی نگرش به توسعه دانش 99 جدول 4-27 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير توسعه دانش 99 جدول 4-28 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به اشتراك دانش 100 جدول 4-29 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اشتراك دانش 101 جدول 4-30 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به بهره‌گيري دانش 101 جدول 4-31 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير بهره‌گيري دانش 101 جدول 4-32 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به نگهداري دانش 102 جدول 4-33 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير نگهداري دانش 102 جدول 4-34 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به ارزیابی دانش 103 جدول 4-35 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير ارزیابی دانش 103 1-1 بیان مسئله شناخت رو به رشدي در حوزه تجارت در رابطه با اهميت دانش به عنوان يک منبع حياتي براي سازمانها وجود دارد (فاكولت,1980, وينتر1987 ; لئونارد 1999). بطوري كه در اقتصاد جديد، افراد و سازمانها بر نگهداري و ارتقاء سرمايه دانشي خويش جهت ابتکار و خلاقيت تاکيد بسياري دارند(متاکسیوتیس و دیگران، 2005 ). مديريت دانش اگر چه مفهومي نسبتاً قديمي است، اما در مفهوم نوين خود از اوايل دهه 1970 مطرح گرديد. با نزديك شدن به اواسط دهه 1980 و آشكار شدن اهميت دانش و تاثير آن بر حفظ قدرت رقابتي در بازارهاي اقتصادي مديريت دانش اهميت ويژه اي يافت. با ورود به دهه 1990 فعاليت گسترده شركتهاي آمريكايي، اروپايي و ژاپني در حوزه مديريت دانش به نحوه چشمگيري افزايش يافت، در سالهاي آغازين قرن 21 مديريت دانش براي بسياري از كشورهاي پيشرفته به عنوان نماد رقابت و عامل دستيابي به قدرت و توسعه در آمده است. در واقع، در جهان امروز كه توليد و ارائه خدمات به شدت دانش مدار گرديده اند، دانش دارايي و كليدي براي كسب مزيت رقابتي است(جعفري‌مقدم، 1382؛ بارني، 1991؛ وينتر، 1987؛ به نقل از پروست و جونك، 1999:3). از سال 2000 به بعد شركتهاي بزرگ اروپايي حدود 55% درآمد خود را به مديريت دانش اختصاص داده اند.( حسن زاده ،1385،به نقل از؛داوري وشانه ساز زاده،1380). با توجه به اين كه امروزه در نظام اقتصادي دانش مدار براي تبديل اطلاعات به دانش و مديريت اين دارايي ها بهترين ابزار و شرايط محيطي براي بهره گيري مناسب از مديريت دانش را فناوري اطلاعات مي دانند؛ به طوري كه هر يك از كشورها به نوبه خود طرح هاي ملي و منطقه اي خاصي را براي توسعه اين فناوري اجرا كرده اند(احمدي،1382ص1). فناوري اطلاعات نقش عمده اي در مديريت دانش به عهده گرفته است و كار كردهاي فناوري اطلاعات كه جزء لاينفك مديريت دانش به شمار مي رود (رادينگ 1386ترجمه لطيفي،ص11). در عصر فناوري اطلاعات، فناوري اطلاعات در تعريف قدرت و تمدن جوامع نقش كليدي پيدا كرده است. ازاين رو در كشورهاي پيشرفته و صاحب فناوري، به فناوري اطلاعات به عنوان محور بنيادين توسعه توجه پيدا كرده اند. به عبارت ديگر IT يا فناوري اطلاعات توانايي سازمان را افزايش مي دهد و باعث تسهيل روند اداري و افزايش بازده نيروي انساني و مديريت مي شود(تارخ ،1381 ص 21). فن آوري اطلاعات عبارت است از گرد آوري، سازماندهي، ذخيره و نشر اطلاعات اعم از صوت، تصوير، و يا عدد كه با استفاده از ابزارهاي رايانه اي و مخابرات صورت مي گيرد(فهيمي، 1380 ص 156). از آنجايي كه داده به اطلاعات و اطلاعات تبديل به دانش مي شود، مديريت دانش به فناوري اطلاعات كه يكي از مهمترين عوامل زير ساختي در توليد دانش مي باشد، نياز دارد. زيرا دانش براي منتهي شدن به عمل، خرد، بكارگيري تجربه انساني براي ايجاد مزيت رقابتي ، خلاقيت و نوآوري و پذيرش جهاني آن نياز به يك نظام مديريتي دارد كه مدل پروست و همكارانش با استفاده از بهترين شيوه ها و مديريت دانش مدار ، از تجربيات مجمع محققان كه اعضاي آن دايملر كرسيلر ، دوچ بانك ، هولدر بانك ، اچ. پي ، اينسل ، موتورلا ، نووارتيز ، روچ داياگنوستيك ، زيمنس ، سويس كام ، يو. بي . اس ، ونترتور اينشورنس و زيراكس هستند، بنا نهاده شده است(پروست 2000). آنان در اين خصوص مي گويند:"ما اين هشت عنصر (اهداف دانش ، شناسايي دانش ، اكتساب دانش ، توسعه دانش، اشتراك و توزيع دانش ، بهره‌گيري از دانش، نگهداري دانش و ارزيابي دانش ) را از عناصر بنيادي مديريت دانش تلقي مي كنيم" . اين عناصر، طرحي كلي از حوزه هايي را فراهم مي سازند كه در آنجا مديريت فعال دانش امكان پذير است. مزيت منحصر به فرد مدلي كه در اين پژوهش انتخاب شده است، اين است كه دانش را به عنوان تنها اصل ساختاردهي در كانون خود مورد توجه قرار مي دهد. آنچه براي مدل پروست مهم است، آن است كه اگر يك سازمان نتواند اداره دانش خود را در يك راهبرد كلي وارد سازد، ممكن است مشكلاتي اتفاق افتد. بايستي در يك چارچوب صورت گيرند تا ‌‌اين چار چوب آن ها را هماهنگ بسازد و آن ها را جهت دهي كند. وظيفه مديريت است تا چنين چار چوبي را ايجاد كند. بنابر اين هشت عنصر اصلي و بنيادي مدیریت دانش اين چارچوب را تشكيل مي دهند و اين امر مفهوم مديريت دانش را گسترش داده و آن را به يك نظام مديريتي تبديل مي سازد. مستثني نيستند، سازمان هاي آموزش عالي كه در نقش سازمانهاي دانش عمدتا ً فعاليت هاي اصلي خود را معطوف به يادگيري اهداف دانش، شناسايي دانش، اكتساب دانش، توسعه دانش، اشتراك و توزيع دانش، بهره‌گيري از دانش، نگهداري دانش و ارزيابي دانش مي نمايند. در همين راستا دانشگاه فردوسي به عنوان يكي از مهم ترين دانشگاه هاي جمهوري اسلامي ايران مورد توجه اين پژوهش مي باشد. همچنين نگرش مديران در سطوح مختلف مديريت (رؤساي، معاونين و مديران گروه‌هاي آموزشي دانشکده‌هاي مختلف)جهت دهي اهداف دانش ، شناسايي دانش ، اكتساب دانش ، توسعه دانش ، اشتراك دانش ، بهره‌گيري دانش ، نگهداري دانش ،ارزيابي دانش سياست ها و برنامه هاي سازماني را بر عهده دارند، اثر گذار است. تحقق مديريت دانش به عنوان يك برنامه عملياتي، تجويزي و راهبردي دانشگاه وابسته به بكارگيري فناوري اطلاعات توسط آنان مي باشد. تغيير نگرش عبارت از يك حالت عاطفي مثبت يا منفي نسبت به يك موضوع است (بدار و ديگران ، ترجمه گنجي 1381). نگرش را مي توان بر اساس تعريف گردون آلپورت 1935 به نقل از پاشا 1377، يك حالت ذهني و عصبي است كه از طريق تجربه سازمان مي يابد و به واكنش فرد نسبت به تمامي موضوعها و موقعيت هاي وابسته به نگرش، تأثير مستقيم و پويا بر جا مي گذارد و از آنجايي كه اين نگرشها، بخشي از خود انگاره فرد، و موجب تاثير بر رفتار خود و ديگران مي شود(بوهنر و وانك، ترجمه صادقي 1382) را مي تواند موضوع مهمي در بررسي نگرش مديران به نگرش به اهداف دانش ، نگرش به شناسايي دانش، نگرش به اكتساب دانش، نگرش به توسعه دانش، نگرش به اشتراك و توزيع دانش، نگرش به بهره‌گيري از دانش، نگرش به نگهداري دانش و نگرش به ارزيابي دانش در دانشگاه فردوسي مورد توجه قرار گيرد. لذا در اين پژوهش نگرش مديران عالي، رؤسای، معاونين و مديران گروهاي آموزشي دانشكده هاي مختلف دانشگاه فردوسی در فرايند عناصر اصلي مديريت دانش (اهداف دانش، شناسايي دانش، اكتساب دانش، توسعه دانش، اشتراك و توزيع دانش، بهره‌گيري دانش، نگهداري دانش و ارزيابي دانش) بر اساس مفروضه هاي نظريه گيلبرت پروست متمركز مي شود و سپس مورد بررسي قرار مي گيرد. بر اساس گروه بندی دو گروه مدیران بر اساس متغیر هایی نظیر، سن، مدرك تحصيلي، رشته تحصيلي و تجربه كاري، استفاده کننده در سطح بالا و استفاده کننده در سطح پایین، تاثیر میزان استفاده از فناوري اطلاعات بر نگرش مديران بر مديريت دانش سنجيده مي شود. با توجه به آنچه بيان شد، سؤال اصلی اين است كه آيا مديراني كه استفاده بیشتری از فناوري اطلاعات دارند نسبت به گروهي كه استفاده كمتري مي كنند داراي نگرش مثبت تري به مديريت دانش مي باشند؟ اين سوال محور اصلي اين پژوهش را مشخص مي كند. 1-2 اهداف پژوهش بررسي تاثیر میزان استفاده از فناوري اطلاعات بر نگرش به مؤلفه هاي مدیريت دانش ( اهداف دانش ، شناسايي دانش، اكتساب دانش، توسعه دانش، اشتراك و توزيع دانش ، بهره‌گيري از دانش، نگهداري دانش ، ارزيابي دانش) در دانشگاه فردوسي مشهد . بررسي نگرش مديران دانشگاه فردوسي به مديريت دانش بر اساس نظريه پروست. بررسي به كارگيري فناوري اطلاعات توسط مديران دانشگاه فردوسي. 1-3 فرضيه اصلی پژوهش گروهی از مدیران که استفاده بالاتری از فناوری اطلاعات دارند نسبت به گروهی که استفاده کمتر، نگرش بالا تری نسبت به مدیریت دانش دارند. متغیر پیش بین: به کارگیری فناوری اطلاعات متغیر ملاک: نگرش به مدیریت دانش 1-4 فرضیه های فرعی در عنصر اهداف دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر شناسایی دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر اکتساب دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر توسعه دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر اشتراک دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر بهره گیری دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر نگهداری دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. در عنصر ارزیابی دانش نمره نگرش مديراني كه استفاده بالاتری از فناوري اطلاعات دارند نسبت به مدیران دارای استفاده كمتر، بالاتر است. 1-5 تعاريف سازنده و تعاریف عملیاتی مدیریت دانش الف) تعریف سازنده مديريت دانش مديريت دانش فرايندي فعال و رهنمودي كه مستلزم مداخله عمدي و سنجيده است. بطور كلي مديريت دانش بايستي به مديران كمك كند تا دانش را يك منبع تلقي كنند، كه ايده هاي عملي را بر انگيزد و قابل اجرا باشد(پروست 2000، ترجمه حسيني خواه، ص 43 ،1385). ب) تعریف عملیاتی مديريت دانش در پژوهش، مديريت دانش با نظر به هشت مؤلفه، نگرش به اهداف دانش، نگرش به شناسايي دانش، نگرش به اكتساب دانش، نگرش به توسعه دانش، نگرش به اشتراك و توزيع دانش، نگرش به بهره‌گيري از دانش، نگرش به نگهداري دانش و نگرش به ارزيابي دانش از طريق پرسشنامه اي كه به همين منظور تدوين شده، مورد سنجش قرار می گیرد. نمره كسب شده، وضعيت مديريت دانش در دانشگاه فردوسي مشهد توسط مديران را به تصوير مي كشد. فرايند عناصر اصلي مديريت دانش اين هشت عنصر از فرايند مديريت دانش ايده هاي مديران را قابل اجرا و به عمل تبديل مي كند. اهداف دانش: اهداف دانش، به مديريت دانش جهت مي دهد. و تعيين مي كنند كه چه مهارت هايي و تا چه سطحي بايد توسعه يابند. شناسايي دانش: مديريت دانش اثر بخش در شناسایي دانش، شفافيت كافي دروني و بيروني سازمان را تضمين مي كند، و به كاركنان كمك مي كند تا آنچه را كه نياز دارند بيابند. اكتساب دانش: سازمان ها بخشي مهمي از دانش خود را از طريق تعامل بین کارکنان، با مشتريان، تهيه كنندگان، رقبا و شركا و يا كارهاي تيمي ، تهیه می کنند. سازمان ها مي توانند دانشي را كه خود قادر به توسعه آن نيستند از متخصصان يا ديگر شركت هاي مبتكر بخرند. توسعه دانش: توسعه دانش عنصري بينادي است كه بر مهارت ها و توليدات جديد، ايده هاي بهتر و فرايند كارآمد ترتمركز دارد. توسعه دانش در بردارنده ي همه تلاش هاي مديريتي است كه آگاهانه بر توليد توانايي ها يي تمر كز دارند كه هنوز در درون سازمان ارائه نشده اند يا حتي هنوز در درون يا بيرون آن وجود ندارند. اشتراك دانش: شرط لازم براي تبديل اطلاعات و تجارب منفك به آنچه كه كل سازمان بتواند از آن استفاده كند، به اشتراك گذاشتن در درون سازمان است. به عبارت دیگر توزيع دانش، فرآيند به اشتراك گذاشتن و گسترش دادن دانش است كه اكنون در درون سازمان اجرا مي شود. بهره گيري از دانش: تمام سعي مديريت دانش بر آن است تا اطمينان حاصل كند كه دانش موجود سازمان به طور مفيدي درجهت منفعت آن به كار برده شود و دانش در فعاليت هاي روزمره سازمان به كار گرفته شود. برای استفاده از دانش تضمين حاصل آيد كه مهارت هاي ارزشمند و دارايي دانش مانند پروانه هاي ثبت اختراع و مجوزها كاركنان متخصص و با تجربه كاملا ً مورد بهره برداري قرار مي گيرند. نگهداري دانش: نگهداري اطلاعات، مدارك، تجارب، قابليت هايي را كه درگذشته در سازمان فراگرفته شده و به مديريت نياز دارد. اگر عمل نگهداري درست صورت نگيرد دارايي هاي ارزشمند سازمان به سادگي دور انداخته مي شوند. ارزيابي دانش: براي ارزشیابی، دانش نياز به روش های مختلف داريم. روش تدوين اهداف دانش، روش هاي ارزشیابی دانش را تعيين مي كند. بنابراين اگر موفقيت اهداف قبلا آشكار نشده باشد در مرحله ارزيابي آشكار مي شود. 1-6 تعاريف سازنده و تعاریف عملیاتی فناوری اطلاعات الف) تعریف سازنده فناوري اطلاعات: فناوري اطلاعات: در تعريف محدود به بعد فني يك سيستم اطلاعاتي اطلاق مي شود كه سخت افزار، پايگاه داده ها، شبكه ها، نرم افزار و ديگر دستگاههاي جانبي را در برمي گيرد (Torbun & others,1999;p.19) . فناوري اطلاعات عبارتست از گرد آوري، سازماندهي، ذخيره و نشر اطلاعات اعم از صوت، تصوير، و يا عدد كه با استفاده از ابزارهاي رايانه اي و مخابرات صورت مي گيرد. فناوري اطلاعات مربوط به كاربرد سيستم هاي اطلاعات، ارتباطات و اتوماسیون اداري و نيز رایانه می باشد. اگر فناوري اطلاعات را مثلثي در نظر بگيريم سه راس آن سيستم هاي اطلاعات، اتوماسيون و ارتباطات تشكيل مي دهند. و ارتباط اين اجزاء به معناي فناوري اطلاعات است(ثاقب تهرانی و دیگران؛1385). سیستم های اطلاعات:. اطلاعات، داده هاي پردازش شده اي هستند كه منجر به تغيير رفتار استفاده كننده مي شوند. به عبارت ديگر سيستم اطلاعات نظام هايي هستند كه با استفاده از نرم افزارهاي خاص، اطلاعات را ذخيره، پردازش، قابل جستجو و قابل دسترس مي كنند. اتوماسیون اداری: اتوماسیون اداری از اجزاي پردازش داده، ارتباطات، واژه پردازي و پست الكترونيك تشكيل شده است. اين سيستم، امكانات متنوع دفتري مثل واژه پردازي، بازيافت اسناد، پست الكترونيك، پست صوتي، كنفرانس هاي صوتي، ويدئويي، كنفرانس هاي رایانه ای، ويدئوتكس و پست تصويري را به استفاده كنندگان عرضه مي كند. ارتباطات: ارتباطات لازمه ي اخذ تصميمات صحيح و مناسب، داشتن اطلاعات به موقع، سازگار و دقيق است. شبكه هاي رایانه ای امكانات بسيار وسيع و متنوعي در اختيار استفاده كنندگان خود قرار مي دهند كه باعث افزايش سرعت و دقت ارتباطات شده اند. ب)تعاریف عملیاتی فناوری اطلاعات : فناوري اطلاعات : منظور از فناوري اطلاعات، نمره‌اي است که يک مدیر از طريق پاسخ‌دهي به پرسشنامه فناوري اطلاعات کسب مي‌کند.در اين پژوهش فناوري اطلاعات مربوط به كاربرد سيستم هاي اطلاعات، ارتباطات، مكانيزاسيون اداري و رایانه توسط مدیر مي شود. بخش اول بررسي پيشينه نظری 2-1 فناوري اطلاعات در دنياي امروز، فناوري اطلاعات و سيستمهاي اطلاعات، ديگر يك ابزار كار يا منبعي از منابع توليد نيست بلكه محيط و فضاي حاكم بر كار و توليد مي باشند. اين محيط و فضاي كاري جديد، زمينه تحولات شگرفي را در سازمانها فراهم كرده است كه از جمله ا ين تحولات، تغيير در شيوه سازماندهي و ارائه شكلهاي جديد سازماني نظير سازمان دانش محور، سازمان شبكه اي، سازمان مجازي و غيره است. عصر حاضر به روايت الوين تافلر، عصر فرا صنعتي يا عصر اطلاعات است. همان گونه كه اختراع ماشين بخار موجب وقوع انقلاب صنعتي شد و در شيوه مديريت و توليد در سازمانها، تحولات شگرفي به وجود آ مد، در عصر اطلاعات نيز با رشد حيرت انگيز توان و كيفيت رايانه ها ، گسترش شبكه جهاني اينترنت، شكسته شدن مرزها ي ارتباطي سازماني به همراه چهار تحول سرعت، قدرت، ثروت و اطلاعات و همچنين سه انفجار اطلاعات، جمعيت وانتظارات، شرايط جديدي براي سازمانها و مديران فراهم شد. در حالي كه انقلاب صنعتي در اول قرن هجدهم به وسيله قدرت بخار به وجود آمد، انقلاب فرا صنعتي در دهه 1970 براساس قدرت فناوري اطلاعات و سيستمهاي اطلاعاتي آغاز شد. فناوری موتور محركه ا ين انقلاب بوده و همه چيز از جمله شيوه مديريت سازماندهي سازمانها را تغيير داده است. تا دهه 1970 اغلب سازمانها از ساختارهای سلسله مراتبي و بوروكراتيك برخوردار بودند، اما با گذشت زمان، عدم انعطاف ساختارهاي سلسله مراتبي و بوروكراتيك ثابت شد و از دهه 1980 م، اشكال جديدي از سازمانها چون سازمان بدون مرز )اشكنس و ديگران ( 1995، سازمان فرابوروكراتيك )هيكسچر ،1994) ، سازمان دانش محور )باداراكو( 1991 ، سازمان شبكه اي (گوشال1986 پاول1990 روكارت1991)، سازمان سلولي )ميلزوديگران(1997 ، سازمان شبكه عنكبوتي )كويين اندرسون و فينكلستين (1996 و سازمان مجازي )مالون و ديويدو 1992 ( ظهور كرد. طراحي و تبيين طرح سازماني متناسب با فناوري در صنايع (IT/IS) فناوری اطلاعات و سيستمهاي اطلاعات پنج عامل مهم در شكل گيري سازمانهاي جديد مشهود مي باشند : 1- ساختار سازماني در جهت انعطاف بيشتر سوق داده مي شود؛ 2- سازمانها مجبور به ايجاد شراكتهاي شبكه اي استراتژيك خواهند شد ؛ 3- تمركز زدايي به صورت يك هنجار در خواهد آمد ؛ 4- توزيع و پخش اطلاعات موجب تغيير در روابط اختيار و قدرت در سازمانها خواهد شد و 5- تخصصي كردن شغل و استاندارد سازي به دليل تغيير نقشهاي افراد برچيده خواهد شد (خليجي،1376، صص 153,182). به طور كلي، فناوري اطلاعات به معني فرايندها و تجهيزاتي است كه افراد با استفاده از آنها، اطلاعات را در قالب متن، تصوير يا صدا توليد، سازماندهي، ارائه يا منتشر مي كنند(خدا داد حسيني وديگران 1386به نقل ازهي سانگ2004 ). فناوری اطلاعات همچنین می تواند در شکوفایی تحقیقات بشری در عرصه های مختلف علوم و مهندسی نقش تعیین کننده ای ایفا نماید. پیشرفتهای در دهه اخیر در رایانه ها، به ویژه در ابر رایانه ها، نرم افزارهای شبیه سازی و شبکه های ارتباطاتی افق جدیدی را برای ورود به دنیای واقعی فرا روی محققین قرار داده است. دانشمندان با بهره جستن از رایانه هایی که قابلیت انجام تریلیونها محاسبه در ثانیه را دارا هستند قادر خواهند بود آثار تغییرات جوی را به راحتی پیش بینی کنند، سیستم های مکانیکی دقیق تر وکم آلاینده تری طراحی نمایند و از منظر جدیدی به مطالعه به طبیعت و شناخت عناصر آن بپردازند (فهیمی، 1380، ص 24) . عصری که در آن زندگی می کنیم عصر اطلاعات نام دارد. در جهان امروز اطلاعات عامل اصلی و زیر بنای توسعه اقتصادی و اجتماعی کشورها محسوب می شود و نقش مهمی در زمینه فعالیتهای انسانی ایفا می کند. فناوریهای اطلاعاتی مجموعه ای از ابزارها، تجهیزات و مهارتهاست که از آنها در گردآوری، ذخیره سازی، بازیابی و انتقال اطلاعات استفاده می شود. این فناوری ها کاربردهای فراوانی در مدیریت اطلاعات دارند (بهان و هولمز، 1377، ص 1). 2-1-1 تاریخچه ظهور اطلاعات هر چند فناوری اطلاعات اصطلاحی است جدید، از لحاظ مفهومی قدمت آن به قدمت اشتیاق انسان به برقراری ارتباط می رسد. کلام شفاهی یعنی نخستین شکل ارتباطات، پیش از اختراع وسایلی از قبیل تلفن یا رادیو، به دلیل اینکه ایجاد ارتباط فقط به صورت رویارو میسر بود، دچار محدودیت بود. سیگنالهای از نوع طبل و دود، نخستین تکنولوژی هایی بود که برای غلبه محدودیت های کلام شفاهی طرح ریزی شد. این سیگنالها کوششهایی برای برقراری ارتباط بدون برخورد رویاروی بود. ایجاد ارتباط به وسیله دو طبل محدودیت های بسیار داشت. پیامها تحت تأثیر باد و سایر عناصر طبیعی قرار می گرفت و فرستنده از دریافت صحیح اطلاعات به دست گیرنده مطمئن نبود. همچنین این نوع پیامها برای ارجاعات آن قابل ثبت و ضبط نبود تصاویر باعث حفظ پیشینه اطلاعات می شود. اولین تصاویر ذخیره شده نقاشی های بود که در غار ترسیم می شد. این شیوه یک عیب عمده داشت افرادی که می خواستند تصاویر را ببینند باید به غار می رفتند. تصاویر غارها به تدریج به الواح گلی، سپس جوهر و پاپیروس و سیستم حروفچینی متحرک و تلگراف تغییر یافت همچنین به تلفن که انسان را قادر می سازد از مسافت های دور با دیگران ارتباط برقرار سازد و پست که باعث می شود کلام مکتوب از نقطه ای به نقطه ای دیگر منتقل بشود. طی 35 گذشته پیشرفتهای قابل توجهی در استفاده از رایانه و فناوری های ارتباطات حاصل شده است عامل اصلی توسعه فناوری های جدید اطلاعات دسترسی به وسایل ارزان قیمت میکرو الکترونیک است. بدون میکروالکترونیک ها امکان توسعه همه جانبه تکنولوژیهای اطلاعاتی، که امروزه در دسترس است وجود نداشت. میکروالکترونیک ها موجبات پردازش و دسترسی مؤثر به اطلاعات را فراهم می آورد. تکنولوژي های اطلاعاتی در جهان امروز به تکنولوژیهای اطلاق می شود که بطور سودمند و کارآمد بررسی اطلاعات را امکان پذیر می سازد.(بهان و هولمز،1377،ص 6) درسه چهار دهه قبل هدف اولیه استفاده از تکنولوژی اطلاعات حمایت از عملیات بود و مشتریان اصلی این نوع تکنولوژی اطلاعات شرکتهای بزرگ بودند. و منبع ایجاد فناوری اطلاعات واحدها و شرکتهای بودند که در این زمینه کار خود را شروع کرده بودند و مجزا از سازمانها بودند و از روشهای ساخت نیافته استفاده می کردند. و در چند دهه قبل توجیه اصلی از بکارگیری فناوری اطلاعات کارائی بود. یک دهه بعد استفاده از فناوری اطلاعات برای حمایت از مدیریت مورد استفاده قرار گرفت و مدیران مشتری اصلی IT بودند. در دهه بعدی هدف اولیه موقعیتهای رقابتی بود و مشتریان در این دهه تمامی افراد سازمان بودند (تیمور نژاد، جزوه ارشد). بین سالهای 1900 تا 1950 مدیریت اطلاعات شامل کنترل فیزیکی و استاندارد سازی اسناد کاغذی بود. سپس ماشینهای اتوماتیک پدید آمدند در دهه های 1960 و 1970 ابزارهای خودکار سازی وارد سازمانها شد. پردازش خودکار داده ها، پردازش روزانه تعاملات تجاری مانند سفارشات فروش و تهیه گزارشات مربوط بود. تجهیزات کامپیوتری این سیستمها بسیار پر هزینه بودند. ضمن اینکه کارکنان اطلاع چندانی از نحوه کار این سیستمها نداشتند. سپس تکنولوژی هان جدید وارد محل کار در ادارات شدند. در دهه 1980 بیشتر سازمانها وارد محیط کاملا متفاوتی از مدیریت اطلاعات شدند ((Chulthesis & Sumner,1989,p.3. 2-1-2 تعریف فناوری اطلاعات و جنبه های مرتبط با آن اصطلاح "فناوری اطلاعات" برای توصیف فناوری هایی به کار میرود که ما را در ضبط، ذخیره سازی، پردازش بازیابی، انتقال و دریافت یاری می کنند. این اصطلاح فناوری های نوین مانند رایانه، انتقال از طریق فاکس، میکروگراف ها، ارتباط از راه دور، میکروالکترونیک ها و همچنین فناوری های قدیمی نظیر بایگانی اسناد ماشین های محاسباتی مکانیکی، چاپ و حکاکی را در بر می گیرد (بهان و هولمز، 1377،ص 5). شاید یکی از مشکلات در اینجا تعریف فناوری اطلاعات باشد. هر کس با نگرش متفاوت، تعریف متفاوتی از فناوری اطلاعات ارائه می کند، بهتری روش برای تعریف چنین موضوع گسترده ای، ارائه مفاهیم و ایده های مربوط به آن است. توضیح مطالب و بسترهایی که به فناوری اطلاعات مربوط می شود نیز می تواند به شناخت فناوری اطلاعات کمک کند. نتیجه اینکه گونه ای باید درباره فناوری اطلاعات سخن گفت که به شناخت آن کمک کند. تعریف فناوری اطلاعات به دلیل ماهیت تغییر پذیری آن بایستی همراه با یک نگرش دینامیک باشد تا استاتیک. فناوری اطلاعات بیشتر یک استراتژی، اندیشه، فکر و ابزار در حوزه انسانها همراه با نوآوری است. تعریف فناوری اطلاعات را می توان به یکی از جنبه های مهم مرتبط دانست (زرگر؛ 1382؛ص 15). 2-1-3 فناوری اطلاعات یک استراتژی است با شناخت فرصتها و امکاناتی که از طریق فناوری اطلاعات ایجاد شده آن را به یک استراتژی شبیه کرده است تا یک فرمول و نسخه عملی؛ استراتژی جدید برای دسترسی متفاوت به آنچه آرمان یک سازمان تعریف می کند. بدون فناوری اطلاعات نیز می توان به آرمانهای ترسیم شده در یک سازمان رسید؛ اما آنچه با فناوری اطلاعات انجام می گیرد بسیار متفاوت از چیزی استکه در ذهن جای می گیرد. فناوری اطلاعات یک شناخت هیجان انگیز از محیط اطراف را در ذهنها ایجاد نموده و هر کس را در هر سطح و ایده به سوی خود جلب می کند. افراد به فناوری اطلاعات برای رشد خود و فراگیری علم و دسترسی به ابزار راحتتر و در دسترس تر در ارتباطات فکر می کنند. سازمانها به این پدیده برای دسترسی به بازار بزرگتر و ارائه خدمات بیشتر و بهتر، جمع آوری و نگاه دقیقتر و زنده به نظریه ها و سلیقه ها، انجام راحت تر و سریعتر کارها، ارزانتر کردن هزینه خدمات و عملیات، کنترل دقیقتر و دسترسی سریع تر به منابع داخل و بیرون سازمان و ارتباطات سریع تر و ارزانتر نگاه می کنند. حال آنچه در تعریف فناوری اطلاعات به چشم می خورد- که در سایه سایر فن آوریها تا این حد مد نظر نبوده- مفید بودن این کاربردها از طریق تعریف و ترسیم یک استراتژی دراز مدت و مطلق در اداره امور سازمان و خدمات و ارتباطات است. شناخت هر چه دقیق تر و کامل تر از فناوری اطلاعات برای مدیران و کارشناسان سازمانها، آنان را در تنظیم و طراحی یک استراتژی عملی تر با نگرش فناوری اطلاعات کمک شایانی می کند(همان منبع، ص 16). 2-1-4 فناوری اطلاعات مجموعه ای از مفاهیم و فکر است صرف نظر از بعد استراتژیک در فناوری اطلاعات، و ابزار و اسباب کار از سوی دیگر، فن آوری اطلاعات شبیه یک فکر اندیشه برای انجام بهینه و مؤثر تر کارهاست. از آنجا که فناوری اطلاعات تنها در قالب بسته نرم افزاری یا سخت افزاری و یا ترکیب آنها قابل تعریف و کاربردی نیست؛ لزوم ایجاد فکر و اندیشه قوی و جامع برای ترکیب ابزارها برای اجرای اهداف و عملیات و ارتباطات نیز یکی دیگر از ابعاد گسترده و شگفت انگیز فناوری اطلاعات است. با این تعبیر، ابزار و اسباب نرم افزاری در فناوری اطلاعات بیشتر شبیه مواد خامی می ماند که به هم ترکیب شده و کار خاصی را انجام می دهند. در سازمانها بایستی یک استراتژی برای استفاده از فناوری اطلاعات وجود داشته باشد و پس از آن فکر و اندیشه جهت ترکیب و بکارگیری ابزار فناوری اطلاعات بکار گرفته شود؛ و در انتها به مرحله اجرائی و استفاده از فناوری اطلاعات رسید. با این توضیحات، ابزار مشابه در سازمانهای فنی مشابه می تواند کاربرد متفاوتی داشته باشد(همان منبع، ص 16). 2-1-5 فناوری اطلاعات مجموعه از ابزار است به هر آنچه موجب جمع آوری، گردش، پردازش و انتقال اطلاعات و پیامها بدون محدودیتهای مکانی و زمانی باشد فن آوری اطلاعات گفته می شود، برخی این تعریف از فناوری اطلاعات را صنعت فن آوری اطلاعات می گویند. رایانه ها، شبکه های رایانه ای، نرم افزارهای کاربردی، تخصصی یا عمومی تجهیزات مخابراتی و ارتباطات، تجهیزات چند رسانه و فراگیر، ارتباطات بی سیم و امثال اینها همه در حوزه صنعت فناوری اطلاعات جای می گیرند. با این تعابیر می توان حدس زد که تقریباً تمامی افراد به نوعی از فن آوری اطلاعات استفاده می کنند سازمانها نیز استفاده از فناوری اطلاعات را سالها تجربه کرده اند؛ اما آنچه تاکنون در سازمانها مطرح بود، طبق تعاریف جدید از فناوری اطلاعات نمی توانست کاربرد مؤثر و شایسته این دیده عظیم بشری پاسخگو باشد شاید موفق ترین سازمانها در استفاده از سخت افزار و نرم افزارهای رایانه ای و ارتباطات بدون ترسیم استراتژی و اندیشه استفاده از فن آوری اطلاعات کمترین بهره را از آن برده اند طبیعی است که ترکیب استراتژی فکر و اندیشه تجهیزات و ابزار، همگی می توانند براساس یک طرح اجرایی کامل و گویا، مزایا و فرصتهای جدید و قابل توجهی را برای سازمان ایجاد کنند(همان منبع، ص 17). 2-1-6 فناوری اطلاعات نوآوری است چنانچه سازمانها حلقه های مفاهیم و گامهای فناوری اطلاعات را منهای نوآوری بکارگیرند به طور یقین پس از مدتی کوتاه با شکست روبرو شده و از صحنه مقایسه یا رقابت خارج می شوند برای زنده و پویا داشتن کاربرد فناوری اطلاعات، نوآوری، شاه کلید توسعه و تحول آن محسوب می شود و در نتیجه موجب رشد سازمانها و بشر می گردد. نوآوری نقش بسزایی در رشد و شکوفایی فناوری اطلاعات تا این تاریخ داشته است قطعاً این نقش در آینده هم باقی خواهد ماند. نوآوری موجب ابداع کاربردها و انتظارات جدید از فناوری اطلاعات می گردد. نوآوری بیشتر در حوزه کارگزاران، یعنی آنهایی که طراحی، پیاده سازی، مسئولیت فکر و اندیشه در فناوری اطلاعات را بعهده دارند، کاربرد داشته و مورد توجه قرار می گیرد؛ گرچه کاربران هم با نوآوری و اندیشه های نو می توانند در این حرکت عظیم و پویا به سوی رشد و پیشرفت، مؤثر واقع شوند (همان منبع، ص 17). 2-1-7 فن آوری اطلاعات همراه با انسان است انسانها دارای دو نقش طراحی و اجرای پروژه های فناوری اطلاعات و جذب و بکارگیری روشها و ابزار جدید برای انجام کارها دارند. مهارت دانش و تجربه هر کدام در جای خود تأثیر تعیین کننده در موفقیت استفاده از فناوری اطلاعات دارد و نقش کاربران بیش از کارگزاران است و تأثیر بیشتری در موفقیت یا عدم موفقیت دارند. این حوزه تحت عنوان مدیریت منابع انسان مدیریت منابع انسانی و تغییر، یا آموزش و تغییر، یا مدیریت تغییر و انسان اینها در موفقیت کاربردهای فناوری اطلاعات مورد نظر صاحبان فن نقش داشته و به عنوان یکی از مهمترین جنبه های در پیاده سازی فناوریهای اطلاعات مطرح و راه حلهای برای آن پیشنهاد می شود (همان منبع، ص 17). 2-1-8 عرصه فناوری اطلاعات مفهوم یک جامعه اطلاعاتی، جای که اقتصاد مبتنی بر خدمات است، موضوع جدیدی نمی باشد. منبع اصلی، دانش است و تکنولوژی توانمند در این خصوص تکنولوژی اطلاعات می باشد. در اواخر دهه 1980 مدیران دریافتند که فناوری اطلاعات تأثیر بسیار مهمی بر کسب و کار دولت و زندگی سازمانی دارد. عبارت 8 گانه زیر در خصوص تکنولوژی اطلاعات تفاوتهای فن آوری اطلاعات را در گذشته و حال مشخص می سازد. 1) فناوری اطلاعات فعالیتی پر هزینه می باشد. 2) فناوری اطلاعات برای بسیاری از سازمان ها نقش حیاتی دارد. 3) فناوری اطلاعات تبدیل به یک ابزار استراتژیک شده است. 4) فناوری اطلاعات تمام سطوح مدیریت را تحت تأثیر قرار داده است. 5) فناوری اطلاعات مورد نیاز بافت اقتصادی ما می باشد. 6) فناوری اطلاعات به معنی انقلابی در سیستم اطلاعات مدیریت می باشد. 7) فناوری اطلاعات ذی نفعان زیادی دارد. 8) مدیریت فناوری اطلاعات تفاوت ایجاد می کند. به نظر می رسد فناوری اطلاعات حداقل در 4 روش مختلف ابزاری استراتژیک برای سازمان باشد: جهت دستیابی به مزیت های رقابتی جهت بهبود بهره وری و عملکرد ایجاد راههای جدید مدیریت و سازماندهی ایجاد کسب و کارهای جدید (J.EARL, 1989,p.452) 2-1-9 تأثیرات فناوری اطلاعات بر سازمان در سال 1958 مقاله ای تحت مدیریت در دهه 80 به چاپ رسید که چشم اندازی از تأثیر تکنولوژی اطلاعاتی در اواخر قرن بیستم ارائه می کرد (توسط Leavitt & Whisler ) نویسندگان این مقاله تغییری بنیادین در نحوه محاسبه و ابزار علمی مدیریت ارائه کردند. آنها محیط کسب و کاری را در آینده به تصویر کشیدند که در آن ابزار علمی تصمیم گیری مانند برنامه ریزی خطی، آمار و شبیه سازی در بسیاری از شرکتها شدیداً مورد استفاده قرار می گرفتند. آنها بر این عقیده بودن که کارکنان بایستی مهارتهای کار در چنین محیط کار اطلاعاتی را داشته باشند همچنین معتقد بودند که شرکت های بیشتری فعالیت های خود را مجدداً متمرکز خواهند کرد زیرا افراد کمتری با اطلاعات بیشتر و توانایی تحلیل بیشتری قادر خواهند بود همان مقدار تصمیم را اتخاذ نمایند. این متمرکز سازی به معنی حذف شمار زیادی از پست های مدیریت میانی خواهد بود. اغلب صاحب نظران در این زمینه متفق القولند که کاربرد فناوری اطلاعات یکی از عوامل مهمی است که در تعداد کاهش مدیران میانی مؤثر خواهد بود بسیاری از سازمان های خاطر نشان کردند که کاربرد IT زمان صرف شده توسط مدیران اجرایی را کاهش داده است. مطالعات نشان می دهند که مدیران زمان زیادی را صرف فعالیتها غیر مفید مانند مکالمات تلفنی می کنند. کاربرد ابزارهای تکنولوژی اطلاعاتی همانند پست الکترونیک، سیستم های پشتیبان گروهی، کنفرانس ویدئویی و ... همگی در کاهش زمان صرف شده، مؤثر می باشد. کاربرد وسیع فناوری اطلاعات منجر به انعطاف پذیری بیشتر درکار روزانه کارکنان خواهد شد. برخی شرکتها افراد زیادی را استخدام نمودند که کار خود را در منازل خود انجام می دهند و با سایر کارکنان شرکت تماس الکترونیکی برقرار می سازند. علاوه بر این پست الکترونیکی این امکان را فراهم ساخته است که کارکنان در هر ساعتی در شبانه روز که بتوانند کار خود را انجام دهند (Martin & Dehayes & Hoffer,1999,p.12). 2-1-10 نیاز به سیستم های اطلاعاتی فناوری های اطلاعاتی ما را قادر می سازد تا سیستم های اطلاع رسانی کار آمدی بوجود آوریم. بدون کاربرد معقول فناوری های اطلاعاتی فعالیتها تقریباً بی فایده و بی حاصل خواهد بود برای سهولت تصمیم گیری به اطلاعات نیاز داریم هدف اصلی سیستم های اطلاعاتی کسب اطلاعات، پردازش آن به صورت مفید و در دسترس قرار دادن آن برای انجام دادن وظایف مختلف یک سازمان است در هر سازمانی در طول روز اطلاعات زیادی تولید می شود لازم است سیستم های را به وجود آوریم که قادر به پردازش صحیح و فوری اینگونه اطلاعات بوده باشد و برای پیش برد اهداف مدیریت سازمان اطلاعات مفیدی فراهم آورد مادامی که سیستم های اطلاعاتی مؤثری در اختیار نداشته باشیم قادر به کنترل عملیات جاری یا برنامه ریزی برای فعالیت های آن نخواهیم بود. کانون هر سیستم اطلاعاتی خوب فعالیتهای مربوط به مدیریت داده هاست. لازم است داده ها را طوری سازمان دهی کنیم که در صورت لزوم پردازش، ذخیره سازی بازیابی آن آسانتر باشد. در گذشته این کار به صورت دستی و بوسیله پوشه ها و فایل ها انجام می شد و گاهی اوقات به علت اشتباه بایگانی شدن برخی اسناد و مدارک باعث سر درگمی می شد و گاه حجم اطلاعات به قدری زیاد می شود که از اهمیت برخی داده ها غافل می شودیم. نیاز به مدیریت بهتر داده ها یکی از دلایل اصلی استفاده از رایانه ها است و فناوری اطلاعات به طور تقریبی این مشکل را حل نموده است. که البته فناوری اطلاعات نیز در حال توسعه و گسترش می باشد و روز به روز مراحل رشد و ترقی را می پیماید و خدمات زیادی را به بشر ارائه می کند (بهان و هولمز، 1377، ص 7). 2-1-11 بررسی نقش عوامل انسانی بر فناوری اطلاعات در سراسر تاریخ، انسان برای انجام وظایف روزمره همیشه راههای بهتری را جستجو کرده است. پیش از اختراع چرخ، به دلیل تواناییهای ناچیز انسان یا حیوانات، در امر حمل و نقل محددیت جدی وجود داشت. اختراع چرخ باعث گسترش قابل توجه حمل و نقل شد. کشف نیروی بخار توانایی ما را در حمل و نقل، پیش از پیش افزایش داد و به پیشرفت های سریع انقلاب صنعتی دامن زد. تولید روز افزون کالاها منجر به افزایش نیاز اطلاعاتی می شود. درست همان طور که در مساله افزایش بروندادها و فراورده ها به سیستمهای فیزیکی بهتری احتیاج داریم برای دست یابی سریع و مؤثر به اطلاعات نیز به سیستمهای اطلاعاتی بهتری نیازمندیم. فناوری اطلاعاتی راه حلهای احتمالی چندی را فراهم کرده است که بدون مشکل نیز نیستند: یکی، مساله شناخت بهترین راه حل ممکن برای وضعیت مورد نظر است؛ در حالی که مسائل دیگر به این دلیل روی می دهد که فناوری اطلاعاتی سیستمهای ما را دگرگون می سازد و نیروهای انسانی و افراد غالباً در برابر این تغییرات از خود مقاومت نشان می دهند. از این رو، مطالعه مسائل انسانی و فناوری ها حائز اهمیت بسیار است؛ زیرا ما باید سیستم های ایجاد کنیم که افراد انسانی از این سیستم ها استفاده کنند، در غیر این صورت به آسانی امتیازات فناوری های اطلاعاتی را از دست خواهیم داد. نیز، حائز اهمیت است بدانیم که فناوری اطلاعاتی متفاوت از سایر فناوری ها نیست و احتمال دارد که بسیاری از این فناوری ها زندگی ما را به سرعت دگرگون ساخته دستخوش تغییر و تحول سازد (بهان و هولمز، 1377، ص 29). 2-1-12 کاربردهای فناوری اطلاعات و حوزه های کاربرد آن تکنولوژی اطلاعات تأثیر مهمی بر سازمانها در هر اندازه ای و در هر بخشی چه دولتی و چه خصوصی بر جای گذاشته است. سازمانها دیگر شبیه دهه های گذشته نخواهند بود. سازمانها پیچیده تر شده اند. اما لایه های مدیریتی کمتری نسبت به گذشته دارند. فهرست سازی چهار دسته عمده از کاربردهای فناوری های اطلاعاتی همراه با حوزه های کاربردی هر یک مشخص می سازد. حوزه کاربردهای پشتیبانی مدیریت: سیستم اطلاعاتی عملیات سیستم پشتیبان تصمیم گیری سیستم اطلاعاتی مدیریت حوزه کاربردهای پشتیبانی عملیات اتوماسیون ادا ی (خودکار سازی اداره) مکانیزاسیون (خودکار سازی کارخانه) حوزه کاربردهای فناوری محور هوش مصنوعی حوزه کاربردهای معماری محور سیستم های توزیعی 2-1- 13 نقش فناوری اطلاعات در فرایندهای سازمان (سیستم های اطلاعاتی در ارتباط عمومی با حوزه های عملیاتی سازمان) نقش فناوری اطلاعات در فرایندهای سازمان از قبیل تولید و فروش و غیره رشد چشم گیری داشته است. اولین نسخه های فناوری اطلاعات رایانه در ابتدا برای نگه داری اطلاعات عملکرد سازمان استفاده می شود اتفاقات و فعالیت های روزها و هفته های گذشته را در اختیار مدیران و کارکنان قرار می داد با توسعه سیستمها و فن آوری شبکه، امکان جمع آوری و استفاده از اطلاعات همزمان با رخداد آنها فراهم شد؛ یعنی اطلاعات عملیات سازمان در لحظه وقوع از طریق شبکه در اختیار مدیران قرار می گرفت بعدها بسیاری از مراحل ثبت دستی اطلاعات به روشهای رایانه ای و اتوماسیون تبدیل شد و برخی مراحل کاری کارمندان نیز حذف گردید. سیستمهای رایانه ای اکنون امکان مشاهده و نظارت بر عملکردها را فراهم کرده و خطاها و مشکلات کاری را قبل از وقوع به اطلاع کارکنان و مدیران سازمان می رسانند بسیاری از فرایندهای دستی قدیمی به طور کامل اتومات شده اند این تحولات موجب تغییرات مهمی در ساختار شغلی و تخصصی پرسنل شده است. برخی مشاغل حذف شده اند و برخی کارها که قبلاً دستی انجام می شد از طریق رایانه و به شیوه های جدید انجام می شوند. برای مثال برنامه ریزها یا افراد مسئول کنترل پروژه ها، قبلاً کار خود را به روش های دستی و روی کاغذ و فرمهای دستی انجام می دادند اکنون با بکارگیری سیستم های رایانه ای ویژه، تبدیل به کاربران تخصصی و برنامه نویسی رایانه ای شده اند و قدرت و مهارت شغلی خود را به چندین برابر توسعه داده اند. استفاده از فناوری های اطلاعاتی علاوه بر اثر روی طبیعت کار و محیط کار، نحوه رقابت سازمان ها را هم تغییر داده است. فناوری اطلاعات موجب توسعه بهینه سازی عملیات داخل سازمان ها، کاهش هزینه های داخل و تسریع در امر تولید شده است. کاهش هزینه ها فرصت سودآوری حتی در قیمت پایین تر برای محصولات را نیز ممکن ساخته است. با توجه به دو دسته مفاهیم و نگرش های وظیفه گرا (خواست حوزه های عملیات) و فرایندگرا (مشتری محوری و توجه به ارزش مشتری) استفاده از سیستم های اطلاعاتی به منظور توسعه و بهبود ارتباطات تصمیم گیری و کنترل تمام فرایندها درون و برون سازمان، نقش مهم و تعیین کننده ای پیدا می کند. امروزه تنوع سیستم های اطلاعاتی بسیار زیاد و مزایای آنها بعضی همراه با مفاهیم و اهداف مشترکی(تداخل) است. همین تنوع و پراکندگی موجب پیچیدگی و عدم پایداری در تصمیم گیریها مدیران سازمانها و برنامه ریزهای توسعه فناوری اطلاعات شده است. در اینجا به منظور حل این پیچیدگی، سیستمهای اطلاعاتی در دو دسته کلی به شرح زیر تعریف می شوند. سیستم های اطلاعاتی در ارتباط خاص با حوزه های عملیاتی سازمان سیستم های اطلاعاتی در ارتباط عمومی با حوزه های عملیاتی سازمان البته برخی سیستم ها طی سالهای قبل با نامهای دیگر بوده، یا اینکه ممکن است در آینده نام برخی سیستم ها تغییر کند. حتی برخی مشخصات و توانمندی های سیستم ها نیز طی سالهای گذشته تا حال تغییر کرده و قطعاً این تغییرات طی سالهای آتی پدید خواهد آمد. به منظور گریز از مشکل تغییر نام و تغییر برخی مشخصات سیستم ها اطلاعاتی بهتر است با تعاریف، اهداف و پوشش هر یک از سیستم های اطلاعاتی– علاوه بر نام آنها- آشنا شد. با وجود این نمی توان آثار تغییرات ناشی از توسعه سیستم های اطلاعاتی، چه از نظر تنوع و ابعاد جدید در آنها و چه از نظر مشخصات و کاربرد آنها را نادیده گرفت. تغییرات اشاره شده جزئی از مشخصات و رفتار فناوری اطلاعات است همانطور که پیش از این اشاره شد به دینامیک بودن تعاریف فناوری اطلاعات و ارتباط آن به نوآوری بر می گردد. اما آنچه در تمام این تغییرات، به طور ثابت قابل پی گیری است، توسعه و تحول سیستم های اطلاعاتی به منظور حل مشکلات و مسائل جدید در سازمانها و بروز توانمندیهای جدید است (زرگر، 1382، ص 22). سیستم اطلاعاتی اتوماسیون اداری برای ارائه راه حلهای مؤثر به منظور پردازش شخصی و سازمانی داده ها انجام عملیات و تهیه اسناد و مدارک سازمانی. کاربران سیستم: هر کس که داده های شخصی را نگهداری می کند اسناد را تهیه می کند یا محاسبه انجام می دهد. اثر روی ارتباطات از طریق ابزار ایجاد اسناد مدارک از قبیل واژه پردازها و نرم افزارهای نمایش اسلاید مانند (Ms power point ) اثر روی تصمیم گیری از طریق کاربرگهای الکترونیکی مانند (Ms Excel) و دیگر نرم افزارهای تجزیه و تحلیل اطلاعات. 2- سیستم های اطلاعاتی ارتباطات الکترونیکی برای انجام کارهای گروهی و ارتباط با یکدیگر از طریق تبادل و انتشار اطلاعات در فرمهای مختلف به پرسنل کمک می کند. کاربران سیستم: هرکس؛ اعم از کارکنان، مدیران یا دیگران خارج از سازمان که بخواهند ارتباط برقرار کنند. اثر روی ارتباطات: از طریق تلفن، کنفرانس های ویدئویی، پست الکترونیکی، فاکس، دسترسی به اطلاعات مشترک جلسات غیر حضوری یا مجازی، کنترل جریان کارها. اثر روی تصمیم گیری: از طریق تلفنی و کنفرانسهای راه دور برای تصمیم گیری، پست الکترونیکی یا فاکس و امثال آنها برای دریافت اطلاعات مشترک برای اتخاذ تصمیمات جمعی و هماهنگ. 3- سیستم های اطلاعاتی عملیاتی جمع آوری و نگهداری اطلاعات در ارتباط با عملیات سازمان برخی ویژگیهای عملیاتی در سازمان از طریق فرمت های ویژه و مشخصات اطلاعات. * کاربران سیستم: کارکنانی که کار آنها در ارتباط با انجام فعالیتهای سازمانی است. * اثر روی ارتباطات: با ایجاد بانکهای اطلاعاتی؛ که می توانند به طور مستقیم در دسترس قرار گیرند، و برخی ارتباطات رو در رو بین پرسنل را پیشنهاد می کنند. * اثر روی تصمیم گیری: در جریان نگهداری اطلاعات عملکرد سازمان، بازخور فوری ارائه می کند و روی تصمیمات اتخاذ شده براساس این اطلاعات اثر می گذارد. اطلاعات مفید برای برنامه ریزی و تصمیم گیری مدیران ارائه می کنند. 4- سیستم های اطلاعاتی مدیریت سیستم ها داده ها را برای نظارت بر عملکرد سازمان در اختیار مدیران قرار می دهند. * کاربران سیستم: مدیران، سرپرستان و کارشناسان که به بازخورد کار خود نیاز دارند. * اثر روی ارتباطات: واقعیت های کاری و عملکرد سازمان را برای تشریح مشکلات و راه حل های آنها ارائه می کنند ممکن است با پست الکترونیکی و دیگر روش های ارتباط برای ارائه داده ها به صورت دیجیتالی ترکیب شوند. اثر روی تصمیم گیری: خلاصه اطلاعات و کمیت عملکرد را برای مشاهده و نظارت بر نتایج عملکرد ها ارائه می کنند ممکن است راه های ساده تری برای تجزیه و تحلیل انواع اطلاعات که قبلاً در فرم های ثابت ارائه می شد، ارائه کنند. 5- سیستم های اطلاعاتی کمک به تصمیم گیری با ارائه اطلاعات، مدلها یا ابزار تجزیه و تحلیل به اتخاذ تصمیم ها در سازمان کمک می کند. کاربران سیستم: انالیست ها، مدیران، و دیگر متخصصین سازمان. اثر روی ارتباطات: تجزیه و تحلیل با استفاده از این سیستم ها موجب ارائه شفاف و گویای اطلاعات و مشکلات برای کمک به تصمیم گیری خواهد شد. اثر روی تصمیم گیری: از طریق ارائه ابزاری برای تجزیه و تحلیل و مدلسازی داده ها از طریق تعریف و ارزیابی راه حلها. 6- سیستم های اطلاعاتی جامع و یکپارچه ایجاد و حفظ یکپارچگی روشهای پردازش داده ها و تأمین یک بانک اطلاعاتی یکپارچه و پیوسته مرکزی برای ارتباط با تمام حوزه ها و سیستم های اطلاعاتی سازمان. کاربران سیستم: آنهایی که اطلاعات اجرای فرایند ها را وارد می کنند، مدیران، سرپرستان و هر کسی که به اطلاعات اجرای فرایند ها نیاز دارد. اثر روی ارتباطات: از طریق نگهداری بانک اطلاعاتی که می توان به طور مستقیم به آن دسترسی داشت، برخی ارتباطات رو در رو بین پرسنل و مدیران را برقرار می کند. از طریق ایجاد و حفظ یکنواختی در گردش اطلاعات موجب سهل تر شدن ارتباطات می شود. اثر روی تصمیم گیری: از طریق ایجاد یک بانک اطلاعات ویژه، اطلاعات یکنواخت و پیوسته برای کمک به تصمیم گیری ارائه می کند. از طریق ایجاد و حفظ یکنواخت در گردش اطلاعات موجب سهل تر شدن استفاده از اطلاعات در جریان تصمیم گیریها می شود (زرگر، 1382، صص 29-26). 2-1-14 فناوری اطلاعات بعنوان یک عامل تغییر تنها عامل ثابت در دنیای امروز تغییر است. تغییرات عمده چند دهه اخیر شامل ظهور فناوری پیشرفته اطلاعات جهانی شدن تولید و پیدایش شاهراههای اطلاعات است. این تغییرات را انقلاب صنعتی دوم نامیده اند. اگر چه در ابتدا کامپیوتر ها صرفاً برای اتوماتیک کردن فرایندهای دفتری به کار می رفتند. اما به سرعت این تفکر شکل گرفت که کامپیوتر یک ابزار اطلاعاتی، ارتباطی ارزشمند است که می تواند به میزان زیادی بهره وری را افزایش دهد. امروزه پیدایش سایر گونه های فناوری اطلاعات از جمله: ویدئو کنفرانس، پست الکترونیکی و اینترنت منجر به ایجاد تغییرات شگرفی در محیط کار گردیده است و بر این اساس مدیران نیازمند انجام تعدیلات متنوع و گسترده ای در سازمانها هستند (وارث، 1377، ص 54). 2-1-15 سیستم های اطلاعات اتوماسیون اداری سیستم های اتوماسیون اداره پردازش اطلاعات روزانه مرتبط با فعالیت ها و وظایف اداری و زیر ساخت های سازمانی را به عهده دارد. در این سیستم ها از ابزار و نرم افزار های عمومی مختلف از جمله واژه پردازها مانند MS WORD، کاربرگهای الکترونیکی مانندQuattro Pro وMS Access استفاده می شود. شاید رایج ترین سیستم های اطلاعاتی، همین سیستم های اتوماسیون اداری باشد که در اکثر سازمانها از آنها استفاده می شود اما نکته مهم در این موضوع سازگاری بسیاری از نرم افزارهای مشابه در برخی سازمانهاست. یکی از وظایف مهم توسعه فناوری اطلاعات در سازمانها، استاندارد سازی فرصتهای کاری و سازگاری ابزارهای سیستم های اتوماسیون اداری مطابق محیط ارتباطی داخل و خارج سازمانها است. برخی سازمانها از نرم افزارهای ویژه اتوماسیون اداری به طور یکپارچه و هوشمند استفاده می کنند تا وظایف گردش و تولید اسناد و مکاتبات و تصمیم گیری باضافه کلیات دبیرخانه ها نیز به طور سیستماتیک و اتومات انجام گیرد. برخی دیگر از سازمانها به طور پراکنده و اغلب بدون ارتباطات شبکه ای و غیر سیستماتیک از ابزارهای مستقل سیستم های اتوماسیون اداری استفاده می کنند. شرکت نرم افزاری میکروسافت، یک مجموعه سازگار و عالی از این نوع نرم افزارها را به نام مجموعه office تولید و مداوم کارائی آنها را توسعه می دهد. با توجه به امکانات نصب شبکه ای مجموعه office به راحتی می توان بسیاری از خدمات اتوماسیون اداری را در آنها طراحی و پشتیبانی کرد (زرگر، 1382،ص 31). 2-1-16 بررسی نکات اصلی در زمینه فناوری اطلاعات تکنولوژی اطلاعاتی راههای جدیدی را برای ضبط، ذخیره سازی، بازیابی، انتقال و دریافت اطلاعات فراهم آورده و امکان تأسیس سیستم های اطلاعاتی کارآمدتر و مؤثرتری را بیش از پیش مهیا کرده است. لازم است داده ها را طوری سازندگی کنیم که از نظر پردازش، ذخیره سازی و بازیابی آسانتر باشد. در سازمانها انواع مختلف سیستمهای اطلاع رسانی وجود دارد و این سیستمها دارای سطوح گوناگون خدمات است. سطوح سه گانه تصمیم گیری در هر سازمانی عبارت است از: سطح عملیاتی، کنترل و برنامه ریزی. تقاضای اطلاعاتی پیرامون یک سازمان ممکن است برون سازمانی یا درون سازمانی باشد. برای تأمین نیازهای اطلاعاتی راه های مختلفی وجود دارد و ما باید با دقت مناسب تری اطلاعات را برای موقعیت مورد نظر انتخاب کنیم. هر چند انقلاب اطلاعات فرصتهای را برای بهبود شریط حیات انسان فراهم می سازد ولی مدلهای اجتماعی که در این زمینه وجود دارد معادل یکدیگر نمی باشند (Ramon Flecha, 2004). یکی از ارزشمندترین ورودی های سازمان اطلاعات است. اطلاعات نوعی دارایی برای سازمان محسوب می شوند و با ارزشمندترین اطلاعات باعث افزایش اطمینان و ثبات می شود و کمبود اطلاعات باعث عدم اطمینان و بی ثباتی در سازمان می شود. البته اطلاعات موجود در سازمانهای امروزه توسط فناوری اطلاعات جمع آوری و نگهداری می شود. سازمان بدون دسترسی به اطلاعات قادر به انجام کارهای خود نخواهد بود و به اهداف و خواسته های خود نایل نخواهد آمد (نصرابادی، رحمانی، 1381، ص181). در گذشته اطلاعات در یک سازمان می توانست تنها در یکجا آشکار گردد و در اختیار فرد خاصی قرار گیرند چون در آن زمان اطلاعات بیشتر به صورت اسناد و مدارک موجود بود و دارایی این محدودیت بود ولی امروزه اطلاعات به طور همزمان می تواند در هر تعداد جایی که نیاز باشد آشکار گردد و در اختیار افراد متعددی قرار گیرد. و فن آوری اطلاعات بود که این محدودیت ها را از میان برداشت و این مشکل را حل نمود (همروچمپی، 1378، ص 131) . برای اینکه یک شرکت یا سازمان از نظر عمکرد موفق شود، چه وظایف مدیریت یعنی برنامه ریزی، سازماندهی، رهبری، کنترل باید به صورتی موفقیت آمیز انجام شود برای انجام این وظایف برنامه ریزی و کنترل در امر اطلاع رسانی به مدیریت نقش و اهمیت ویژه ای دارند. مدیران و کارکنان تنها در سایه داشتن اطلاعات دقیق و به هنگام می توانند مسیر و میزان پیشرفت سازمان را در جهت تأمین هدفها مشخص نمایند و بدین وسیله برنامه ها را به واقعیت تبدیل کنند. اگر مدیران نتوانند مسیر پیش بینی شده را ادامه دهند و پیوسته مجبور به اقدامات اصلاحی گردند. یعنی شرایط ایجاد نماید در صدد کسب مهارتهای لازم برآیند و گام به گام با طی مراحل پیشرفت و در سایه آزمون و خطا اقدام نمایند، بدون تردید کارشان بیهوده و پر هزینه خواهد شد. لذا کاربرد فن آوری اطلاعات جهت اطلاع رسانی به کارکنان و مدیران جهت توانمند کردن آنها در کارهایشان لازم و امری ضروری می باشد (استونر، فریمن، 1378، ص186). 2-1-17 فناوری اطلاعات و جابجایی قدرت (تفویض اختیار) به کار گیری فن آوری اطلاعات به افزایش دانش و آگاهی کارکنان و نیز غنی شدن محتوای مشاغل می انجامد. دانش کارکنان موجب تسلط حرفه ای آنها بر سازمان می شود و اگر جمله معروف «دانش توانایی است را بپذیریم» آنگاه می توانیم ادعا کنیم در سازمانهایی که فناوری حاکم می شود کارکنان از قدرت و توانایی بیشتری برخوردارند (کارکنان توانمند هستند). تفویض اختیار به رده های سطوح پایین سازمان و کاهش قدرت سنتی مدیران از دستاوردهای فن آوری اطلاعات و جابجایی قدرت را به همراه دارد. اثر فناوری اطلاعات بر مشاغل همواره مورد توجه جامعه شناسان و گروههایی است که به اشتغال در جامعه حساس هستند. فناوری اطلاعات بی شک بر محتوای مشاغل، سطوح مهارتی افراد، وظایف و نقش کارکنان و مدیران تأثیر گذار است. همچنین فناوری اطلاعات نشان داده است که به حذف برخی از مشاغل و ایجاد فرصت های شغلی بسیاری منجر شده است. فناوری اطلاعات موجب می شود تا بسیاری از کارکنان مشاغل خود را از دست بدهند و متأسفانه به دلیل کمبود دانش و مهارت نمی توانند جذب مشاغلی شوند که با رشد فناوری اطلاعات به وجود می آیند. سازمانها بایستی آموزشهای مستمر برای کارکنان پیش بینی کنند تا بتوانند با تغییرات آن همگام شوند. در ادامه اثرات فناوری اطلاعات را بر محتوای مشاغل سطوح مهارتی کارکنان بررسی می کنیم. 2-1-18 اثرات فناوری اطلاعات بر محتوای مشاغل محتوای مشاغل، میزان درگیری و چالش فرد با سازمان و انجام وظایف را مشخص می کند. محتوای شغل تأثیر چشمگیری بر رضایت شغلی، میزان بازدهی شغل، جایگاه فردی شاغل در سازمان و جامعه و کارآیی دارد فناوری اطلاعات از طریق مهندسی مجدد محتوای مشاغل را تحت الشعاع قرار داده و انجام امور تکراری و کسل کنند را به ماشین محول و انسان را از فرایند حذف می کند. همچنین وظایف جدیدی را ایجاد می کند که مستلزم کسب دانش رایانه ای و آشنایی با فناوری است. 2-1-19 اثرات فناوری اطلاعات بر سطوح مهارتی کارکنان اثر فناوری اطلاعات بر مسیر شغلی کارکنان به شیوه ای است که زمانهای مورد نیاز به منظور کسب و دانش و طی مسیر شغلی را کوتاه تر می کند. همچنین درباره ای موارد عملا کار راهه محدودتر را موجب می شود و بنابراین در طی مسیرهای شغلی کارکنان فناوری اطلاعات می توانند به عنوان عاملی تسریع کننده به حساب آید. 2-1-20 تأثیر فناوری بر مشاغل و نقش های مدیران فناوری اطلاعات موجب تسهیل نقش ها و وظایف مدیران می شود دستیابی به اطلاعات مورد نیاز جهت تصمیم گیری، کنترل و نظارت بیشتر بر سازمان و فرایندها، امکان تجزیه و تحلیل شرایط و تحلیل در کسب برنامه ریزی و شبیه سازی تصمیمات می تواند اثرات چشم گیری از وجود فناوری اطلاعات در سازمان باشد همچنین کاهش زمان پاسخگویی و تصمیم گیری، تفویض اختیار به سطوح پایین تر سازمانی این فرصت را به مدیران می دهد تا از کارهای تکراری و روزمره جدا شده و بیشتر به نقش طراحی و کارآفرینی روی آورند تسهیل ارتباطات و هماهنگی درون و برون نیز اثرات قابل توجه فناوری اطلاعات است (صرافی زاده، 1383، ص 256-254). 2-1-21 فناوری اطلاعات و کنترل با احساس اینکه امور فناوری اطلاعات خارج از کنترل می باشد مدیران سعی در کنترل رشد و توسعه بدون برنامه ریزی سیستم ها می کنند در این مرحله نظارت بر رشد استفاده از رایانه ها و نیز هزینه ها به طور شدیدی اعمال می شود. مدیران ارشد خود را نیازمند بررسی مجدد طرح جامع فناوری اطلاعات می بینند. در این مرحله مدیران بیشتر بر فعالیتهای مدیریتی تأکید دارند تا فعالیت های عملیاتی. هر یک از سیستمهای مستقر شده از جنبه رضایت کاربران و مشارکت آنها در تحقق اهداف سازمان مورد ارزیابی قرار می گیرد در پایان این مرحله کاربران به بلوغ دست یافته و سعی می نمایند تا از انعطاف پذیری و پاسخ گویی فناوری اطلاعات در مواجهه با تغییرات استفاده کنند (صرافی زاده، 1380، ص 243). 2-1-22 بکارگیری مؤثر فناوری اطلاعات تغییر و تحولات بنیادین در ماهیت و بکارگیری فناوری اطلاعات در برخی از کشورهای جهان در حال شکل گیری است امروزه هدف ساختن جامعه ای متغن و پر بار از اطلاعات است. امروزه هیچ کشور ثروت مند و توسعه یافته را نمی توان یافت که فقط اطلاعات داشته باشد یا از طرف دیگر هیچ کشوری که غنای اطلاعات دارد جزء کشورهای فقیر یا توسعه نیافته نمی باشد. اکثر دانشمندان بر این موضوع توافق دارند که کاربرد صحیح و مناسب فناوری اطلاعات به افرادی توانمند که قادر به استفاده از این ابزار باشند امری ضروری و حیاتی می باشد. و فناوری اطلاعات بایستی منبعی برای افزایش اثر بخشی کارکنان و مدیریت در سازمان باشد. و باعث شفاف تر کردن مسئولیت و پاسخگو کردن کارکنان و مدیران برای تسهیل و ارائه خدمات بهتر باشد. تأکید بر فناوری اطلاعات نیاز به تغییر نگرش و محتوای دوره های آموزشی کارکنان دارد این مهم در بر گیرنده بهره برداری از منابع خارجی و ایجاد مراکز رسمی برای آموزش کارکنان دانشی آینده می باشد (پسران قادر، 1381، ص 21). امروزه فناوری اطلاعات در سازمان باعث افزایش عدم تمرکز در تصمیم گیری شده اند. در گذشته چون اطلاعات بیشتر در اختیار مدیران قرار داشت کارکنان از گرفتن تصمیم و قبول مسئولیت آن شانه خالی می کردند و تمام تصمیمات را مدیران می گرفتند ولی امروزه با توجه به استفاده از فناوری اطلاعات در سازمانها و ابزارهای پشتیبان تصمیم، تصمیم گیری بخشی از کار کارکنان شده است تکنولوژی مدرن پایگاه اطلاعاتی اجازه می دهد تا اطلاعات که سابقاً تنها در اختیار مدیریت بود در دسترس همه قرار گیرند. هنگامی که اطلاعات قابل دسترس با ابزارهای ساده تحلیل و طراحی در هم آمیزند کارگران و کارکنان خط مقدم ناگهان دارای قابلیتهای پیشرفته تصمیم گیری می شوند. تصمیمات را می توان سریع تر و راحت تر اتخاذ کرد و مسائل را به مجردی که رخ دهند حل نمود. و همین امر باعث توانمندی کارکنان گردیده و باعث شده است که آنها قادر به تصمیم گیری باشند و مسئولیت آن تصمیمات را نیز پذیرا باشند (همر، چمپی، 1378، ص 136) . 2-1-23 رابطه تصمیم گیری و اطلاعات می دانیم که کیفیت تصمیمات به کمیت و کیفیت اطلاعات که تصمیم گیرنده در دست دارد مرتبط است. بنابراین اگر اختیار تصمیم گیری در مواردی به فرد یا واحدی از سازمان داده شود. بدون آنکه امکان دسترسی به اطلاعات مورد نیاز برای آن تصمیمات در اختیار فرد یا آن واحد از سازمان قرار گیرد. نهایتاً به دلیل سنجیده بودن تصمیمات، افراد و واحدهای صاحب اختیار از خود سلب اختیار کرده اجازه تصمیم گیری را به تفویض کنندگان آن باز می گردانند. تصمیم گیری بدون اطلاعات کافی کاری بس بیهوده می باشد (رحمانی سرشت، 1372، ص26). 2-1-24 اثرات فناوری پیشرفته اطلاعاتی در سازمانها مهمترین مطلب در سازمانهای امروزی، پیدایش تکنولوژی جدید است (یعنی سیستم مکانیزه منسجم و فناوری های پیشرفته اطلاعاتی) سازمانها از این فناوری جدید استفاده می کنند و این فناوری ها بر طراحی سازمان ها اثرات جدیدی گذاشته است. در بیشتر موارد این اثرات مثبت بوده است و ساختارهای سازمانی بیشتر حالت پویایی به خود گرفته اند. هم از نظر کارگاهی و هم در سلسله مراتب مدیریت این فناوری جایگزین کارهای روزانه و تکراری شده اند. به کارکنان و اعضای سازمان خودمختاری و استقلال بیشتری داده است و کارها را جالبتر نموده اند. همچنین کاربرد فناوری جدید موجب تقویت کارهای گروهی و باعث شده است با سازمان ها انعطاف پذیرتر شوند و نسبت به محیط سریع تر واکنش نشان دهند. سرانجام اینکه کاربرد فناوری های جدید باعث غنی سازی مشاغل شده به گونه ای که بر طراوت و شادابی سازمان (محل کارکنان) افزوده است. بکارگیری این فناوری در سازمان باعث افزایش کارکنان متخصص شده است. کاربرد سیستم اطلاعاتی پیچیده بدان معنی استکه کارکنان باید بسیار آموزش دیده و حرفه ای باشند تا بتوانند با این سیستم کار کنند و آن را حفظ نمایند. در بیشتر موارد سازمانها باید پس از به کارگیری این تکنولوژی کارگران بدون مهارت خود را با افراد ماهر و متخصص جایگزین نمایند. کاربرد این فناوری موجب می شود که سیاستها به صورتی دقیقتر و شرح وظایف به گونه ای مفصل تر بیان شوند. شرکتها و سازمانهایی که از فناوری پیشرفته اطلاعاتی استفاده می کنند شباهت زیادی به سازمانهای خدماتی پیدا می کنند پست های مدیریت و اداری (که پس از به کارگیری این سیستم اطلاعاتی) باقی می مانند باید به صورتی آگاهانه تر عمل کنند و به کارهای سنگین تر دست دست یابند و آماده مشکلات گوناگون شوند. شاید یکی از بزرگترین ره آوردهای فناوری پیشرفته اطلاعاتی این باشد که مدیران و کارکنان بتوانند با یکدیگر ارتباط بیشتری برقرار نمایند حتی زمانی که دفاتر در نقاط مختلف دنیا پراکنده اند. 3 روش حاصل از کاربرد این فناوری (یعنی سیستم های پیام دهنده الکترونیکی، سیستم اطلاعات مدیران اجرایی و تشکیل میزگرد از راه دور) مدیران و کارکنان را قادر ساخته است تا با یکدیگر ارتباط برقرار کنند و از فعالیت و نتایج کار یکدیگر آگاه شوند سیستم رایانه ای کانال های ارتباطی جدیدی به وجود می آورد که این مدیران و کارکنان می توانند از آن استفاده کنند تا به صورت یک گروه درآیند و دارای رفتار گروهی گردند. این فناوری در راه از میان برداشتن سدها به مدیران کمک می کند و نوعی احساس گروهی خلق می نماید که در نتیجه یک هویت سازمانی به وجود می آید (یعنی همان چیزی که پیش از آن وجود داشت) (دفت، 1377، ص 251). 2-1-25 مزایای اتوماسیون اداری با ایجاد محیط مناسب انتظار می رود سیستمهای مکانیزه امور دفتری مزایای زیر را برای کارکنان علمی و فنی در برداشته باشد. 1- مزایای مستقیم: عباریند از افزایش محصول یا بازده و صرفه جویی در وقت یا نیروی کار. معمولاً این مزایا قابل اندازه گیری بوده و ممکن است تأثیر مستقیم و کوتاه مدت بر جریان نقدینگی داشته باشد، عبارتند از: الف) کنترل بهتر بر کار، به خاطر تقسیم کمتر نیروی کار. ب) تبدیل اطلاعات از یک شکل به شکل دیگر کمتر صورت می گیرد مانند نوشتن روی نوار که پس از آن روی کاغذ تایپ می شود. ج) فعالیت های غیر مولد مانند بایگانی، نگهداری سوابق و به هنگام رسانی کمتر می شود. د) سازماندهی پرسنل بهتر انجام می شود چرا که با استفاده از امکانات کنفرانس تلفنی، مسافرت و گرد همایی کمتر می شود. 2- مزایای غیر مستقیم: این مزایا غیر کمی می باشند و ممکن است از طریق سودآوری و رشد در بلند مدت سازمان را ارتقاء دهند این مزایا عبارتند از: الف) وابستگی کمتر به ادارات دیگر تهیه کپی و چاپ و امور مشابه دیگر ب) نیاز کمتر تشریفات و کنترل جهت نظارت بر جریان کار بین ادارات ج) به دلیل افزایش اثر بخشی کارکنان در انجام یک سری کار خاص، رضایت شغلی آنان افزایش می یابد. د) رضایت بیشتر مشتری، به دلیل ارایه بهتر اطلاعات و خدمات به موقع. ه) رقابت بیشتر سازمان از طریق استفاده بهتر از منابع اطلاعاتی و قابلیت لازم برای عکس العمل نسبت به فشار ها و فرصت ها (صرافی زاده، 1383، ص 68) . 2-1-26 سیستم کارکنان دانشی مدیران و کارشناسان را مجموعاً کارکنان دانشی گویند چرا که عنصر اصلی در فعالیت آنها دانش است. منشی ها و کارکنان دفتری، گروه مذکور را پشتیبانی می کنند. در این نوشتار برای این گروه عبارت کارکنان دانشی را به کار می بریم. براساس تفکر نوین برای کار دانشی در امور اداری مدرن نقش مهم و ویژه ای در نظر گرفته شده است. وظایف اصلی کارکنان دانشی برخلاف کار فیزیکی عبارتست از تشخیص (یک مسأله یا یک فرصت احتمالی)، تصمیم گیری، نظارت و زمان بندی برنامه ها، کارکنان دانشی (علمی یا فنی) کسانی هستند که درگیر تجزیه و تحلیل موقعیتها، ارزیابی روشهای مختلف انجام کار، تصمیم گیری یا پیشنهاد روش، با استفاده از اطلاعات می باشد. این اطلاعات ممکن است ناشی از منابع داخلی (مانند پایگاه داده ای توزیع یافته یا جامع) و یا از محیط بیرونی (مانند شبکه جهانی world wide web) یا یک پایگاه داده ای on- line و یا ناشی از تجربیات شخصی خود این افراد باشد. برای آن که این جنبه خلاقانه حل مسأله یا فعالیتهای جاری محیط کار ترکیب نشود، کارکنان دانشی باید دارای یک سیستم پشتیبانی باشند که قابلیتهای زیر را دارا باشد. وظیفه مدیریت اطلاعات را انجام دهد که توانایی جمع آوری، ذخیره سازی و بازیابی اطلاعات سریع و مناسب را داشته باشد. (سیستم اطلاعات مدیریت یا سیستم مدیریت، پایگاه داده ها). وظیفه انجام محاسبات و ارائه راه حلهای مختلف را داشته باشد. (سیستم پشتیبانی تصمیم گیری). امکانات مخابراتی برای انتقال حاصل کار به محل مناسب و در زمان مناسب را داشته باشد. (مانند سیستم پست الکترونیکی) (همان منبع، 1383، ص 70). 2-1-27 سیستم های پشتیبانی تصمیم گیری تعریف سیستم های پشتیبانی تصمیم گیری: سیستم پشتیبانی تصمیم مدیر را در جهت حل مسائل نیمه ساخت یافته بوسیله فراهم کردن اطلاعات و پیشنهادات یاری می رساند. سیستم پشتیبانی تصمیم به عنوان یک سیستم متکی بر رایانه به منظور استفاده توسط یک مدیر خاص یا گروهی از مدیران در سطح سازمان برای اتخاذ تصمیم در فرایند حل یک مسأله نیمه ساختاری (ساختار نیافته) تعریف می شود. سیستم پشتیبانی خروجی به شکل گزارشات اداری یا خاص یا نتایج مشابه سازی ریاضی ایجاد می کند. سیستم پشتیبان تصمیم گیری یک سیستم رایانه است که به راحتی در دسترس افراد غیر متخصص قرار می گیرد و آنها می توانند بدان وسیله برنامه ریزی کنند و کارهای مربوط به تصمیم گیری را انجام دهند اگرچه سیستمهای پشتیبان تصمیم گیری از نظر میزان دسترسی به داده ها و ارائه الگوههایی (برای تصمیم گیریهای گوناگون) متفاوت اند، ولی به طور کلی این سیستمها در دسترس افراد قرار می گیرند و آنها می توانند بدان وسیله تصمیمات گوناگونی اتخاذ نمایند. این ویژگی سیستم مزبور (بکارگیری آن برای تصمیم گیری) مدیران و کارکنان را قادر می سازند که بتوانند با استفاده از الگوههای رسمی ریاضی مسائل مشابه و متفاوت را مطرح کنند و برای رسیدن به بهترین تصمیم ممکن از راههای گوناگون آن مسائل را حل نمایند. سیستمهای پشتیبان تصمیم دارای مزایای گوناگونی می باشد. با استفاده از سیستم پشتیبان تصمیم گیری می توان از اطلاعات به گونه های مختلف استفاده کرد (در اطلاعات تغییراتی داد) و هدف تنها نگهداری اطلاعات در حافظه و بکارگیری آنها در مسیرهای مشخص نیست. کسانی که از سیستم پشتیبان تصمیم گیری استفاده می کنند هر گاه احساس نیاز نمایند می توانند از این اطلاعات استفاده کنند. آنها به سرعت به سراغ دستگاه رایانه می روند و نباید به هیچ وجه منتظر واحد اطلاعات گردند. مدیران و کارکنان پس از گرفتن اطلاعات لازم از طریق سیستم پشتیبان تصمیم گیری می توانند هر نوع تغییراتی را در آن اطلاعات بدهند و بدون این که الزامی داشته باشند به متخصصان و کارکنان دستگاه کامپیوتر و سیستم اطلاعات مدیریت توضیحات لازم را بدهند از دستگاه پرسشهای متعددی بنمایند و داده ها را بدان گونه که می خواهند درآورند تا خواسته ها و نیازهایی که در آن زمینه دارند تأمین گردد. از این رو مدیران و کارکنان می توانند مطمئن باشند که در هر زمان به همان دسته از اطلاعاتی دست می یابند که مورد نیاز است گذشته از این چون افراد ومدیران می توانند به صورت مستقیم در اطلاعات تغییراتی بدهند از این نظر می توانند مطمئن باشند که اطلاعات دقیقتر بدست خواهند آورد. در ضمن سیستم پشتیبان این امکان را بوجود می آورد که مدیران و کارکنان بتوانند در شرایط و موقعیتهای که ساختار مشخص و منظمی ندارند انواع تصمیمات را بگیرند. 2-2 مدیریت دانش 2-2-1 سير تحول تاريخي مديريت دانش اهميت و جايگاه مديريت دانش را مي‌توان در تاريخ يونان باستان رديابي كرد. نخستين نمودهاي عيني آن را مي‌توان در نظريه‌هاي مديريت علمي تيلور(1911)، بارنارد(1938) و سايمون(1945) ملاحظه كرد. اسچامپتر(1934) در تأكيد بر فرآيند تغيير در اقتصاد، عرضه توليدات و فرآيندهاي جديد را منوط به تركيب تازه‌اي از دانش تلقي كرد. اتخاذ اين ديدگاه، مستلزم آن بود كه سازمان به عنوان يك «خزانه دانش» تصور شود. پنروس (1995) با بيان اين ديدگاه به اهميت تجربه و دانش انباشته شده در سازمان اشاره داشت. نلسون و وينتر (1982) نيز سازمان را به عنوان يك منبع و خزانه دانش معرفي نمودند. نظام اقتصادي سنتي با اين فرض كه همه شركت‌ها مي‌توانند با اتخاذ يك دستورالعمل كلي، كاركردهاي توليد و هزينه را تعيين كنند، از اين موضوع طفره مي‌روند و دانش را به عنوان يك سرمايه ناديده مي‌گيرند. در خلال چند دهه گذشته، برخي از نظريه‌ها در حوزه استراتژي توسعه يافتند. نظريه سازمان و اقتصاد سازماني بر اين فرض بودند كه بين شركت‌ها از حيث دانش تفاوت‌هايي وجود دارد. اين تفاوت‌ها، نقش بسزايي در تعيين عملكرد اقتصادي آنان ايفا مي‌كند.ديدگاه پولاني(1967) مبني بر تمايز بين دانش آشكار و ضمني، در نظريه تكاملي نلسون و وينتر(1982) نمايان است. اصل نظريه تكاملي نلسون و وينتر بر اين فرض استوار است كه برنامه‌هاي جاري سازمان در يك موقعيت خاص به سازمان اجازه مي‌دهد تا دانش ضمني و آشكار، در تعامل با يكديگر قرار گيرند. ديدگاه مبتني بر منابع شركت در آثار كساني مانند: ورنرفلت(1984)، بارني(1986)، تيس(1998)، هامل و پراهالد(1990) و سايرين به عنوان واكنشي در مقابل استراتژي شركت مطرح گرديد. ديدگاه مبتني بر منابع شركت، يك مؤسسه تجاري را به عنوان مجموعه‌اي از قابليت‌هاي منحصر به فرد مورد توجه قرار مي‌دهد. نظريه‌هاي مديريت دانش چنين بحث مي‌كنند كه دانش يك منبع قابل توجهي از شركت مي‌باشد. رويكرد مبتني بر دانش، علت وجودي شركت را خلق و كاربرد دانش مي‌داند (بونتيس، 2003). استوارت(1997) سرمايه فكري را مواد خامي تعريف مي‌كند كه با هدف ارزش‌آفريني اقتصادي، به توليد يك سرمايه بسيار ارزشمند مي‌انجامد. بزعم بونتيس(1997) و ديگران، سرمايه فكري در بطن سه مقوله؛ سرمايه انساني، سرمايه ساختاري و سرمايه رابطه‌اي تعريف مي‌شود. اين مقوله‌ها شامل فكر و هوش انساني، برنامه‌هاي جاري سازمان و روابط شبكه‌اي مي‌شوند. از اين منظر، دانش سازمان نوعاً به عنوان يك سرمايه ايستا در سازمان مورد توجه قرار مي‌گيرد. به زعم كانتر(1989) سازمان‌ها در تلاشند تا سيستم‌ها و ساختارهايي را كه بيشتر پاسخگوي تغيير هستند، توسعه دهند. ميلر (1996) پيشينه يادگيري سازماني را بسيار مبهم و انتزاعي توصيف مي‌كند و معتقد است كه مديران، تجربه‌ كمي در رابطه با يادگيري سازماني دارند. دايل و كانگلوسي(1965) در مقاله‌اي، يادگيري سازماني را در سه سطح با فردي، گروهي و سازماني مطرح مي‌كنند. بسياري از نظريه‌پردازان يادگيري سازماني، يادگيري را در اين سه سطح مورد بحث قرار مي‌دهند. سِنگ (1990) نيز اشاره مي كند: «سازمان‌ها فقط از طريق افرادي كه ياد مي‌گيرند، ياد مي‌گيرند. يادگيري فردي، يادگيري سازماني را تضمين نمي‌كند، با تأكيد بر اين نكته كه بدون آن يادگيري سازماني بوقوع نمي‌پيوندد». نونوكا و تاكه اوچي(1995) معتقدند كه يادگيري فردي، شالوده و بناي اصلي يادگيري سازماني تلقي مي‌شود؛ «دانش تنها به وسيله افراد خلق مي‌شود، يك سازمان خود به تنهايي و بدون افراد قادر به خلق دانش نيست. دانش‌آفريني سازماني، فرآيندي است كه در طي آن سازمان، دانش خلق شده به وسيله افراد را بسط و توسعه مي‌دهد و آن را در سطح گروهي از طريق ديالوگ، مباحثه و تشريك تجربه متبلور مي‌سازد».محققان اصولاً روي اين نكته اتفاق نظر دارند كه يادگيري فردي پيش درآمدي بر يادگيري سطوح بالاتر است. دانش گروهي، جمع صرف دانش فردي نيست، بلكه دانش افراد بايستي از طريق هماهنگ نمودن تعاملات و فناوري‌هاي اطلاعات تشريك و تسهيم گردد. اين سطح از يادگيري سازماني، مستلزم تبديل يادگيري فردي و گروهي در يك چارچوب سيستماتيك از سرمايه سازمان مي‌باشد (بونتيس، 2003). چنانچه امروزه، در قالب رويكرد جديدي به نام مديريت دانش پديدار شده است. 2-2-2 اهميت و ضرورت به کارگيري دانش در عصر کنوني دانش همواره مهم بوده و هست اما، در عضر حاضر اهميت بيشتري يافته و آن ناشي از قدرت دانش براي کسب مزيت رقابتي پايدار است. نظريه‌پردازان بزرگ اقتصادي و تجاري، دانش را به عنوان مزيت رقابتي نهايي براي سازمان‌هاي جديد و کليد پيروزي آن بيان کرده‌اند و استدلال مي‌کنند که دانش تنها منبعي است که مشکل يا حتي غيرممکن است که تقليد شود. مالک آن داراي يک کالاي منحصر به فرد و في‌نفسه است. بديهي است که چنين منبعي بايد محافظت، بهسازي و اداره شود و از هر فن و روشي که رشد و اشاعه بهتر آن را فراهم کند استفاده شود (عدلي، 1384). الگوهاي اقتصادي که براساس سه عامل نسبتي توليد يعني کار، سرمايه، زمين و مواد خام شکل گرفته بود با اضافه شدن دانش نياز به اصلاح و تجديد نظر دارد. در اقتصاد مبتني بر کشاورزي، زمين و کار عوامل حياتي براي موفقيت اقتصادي بود؛ بديهي است که سرمايه و فناوري مهم بود ولي جامعه کشاورزي با حداقل سرمايه مي‌توانست امرار معاش کند اما بدون زمين و کار هرگز به انقلاب صنعتي فناوري اهميت يافت؛ سرمايه و کار موتور حرکت توسعه اقتصادي شد اما همان‌گونه که دراکر(1993 به نقل از، رادينگ،1383) در کتاب خود تحت عنوان «جامعه پسا سرمايه‌داري» اشاره کرده بود در دوره اقتصاد نوين، دانش عامل سرنوشت‌ساز و موتور جديد اقتصاد مي‌باشد. اقتصاد صنعتي از تمرکز روي فراواني مواد خام، سرمايه و کار به سمت محوري حرکت کرد که تمام فرايندهاي آن وابسته به دانش است. بدين‌ترتيب، ارزش محصولات به طور روزافزوني به درصد نوآوري و دانش به کار رفته در آن گره مي‌خورد. بنابراين، دانش منبع اوليه براي اشخاص و سازمانها شده است. در اين اقتصاد و نوپديد؛ زمين، کار و سرمايه ـ عوامل اقتصاد توليد سنتي ـ ناپديد نشده است بلکه منابع ثانويه توليد به شمار مي‌روند و با وجود دانش، دانش راحتر به دست خواهد آمد. به عبارت ديگر، دانش همواره نقطه کانوني توسعه اقتصادي بوده و هست، اما در حال حاضر از شکل پنهان خود خارج شده و شکل آشکار آن اهميت يافته است. براي سازمان‌ها، مزيت‌هاي ناشي از توجه به دانش، پايدار هستند، زيرا هم سود بيشتري عايد سازمان مي‌کنند و هم مي‌تواند به صورت رويه‌اي خاص ادامه يابند. برخلاف سرمايه‌هاي مادي که در صورت استفاده، از روش آنها کاسته مي‌شود، ارزش سرمايه دانش همراه با استفاده‌اي که از آن مي‌شود افزايش مي‌يابد، تفکرات جديد باعث پيدايش تفکراتي جديدتر شده و تسهيم دانش در حالي که مالک آن دانش خود را از دست نمي‌دهد، دريافت‌کننده را نيز غني مي‌سازد (دانپورت و پروساک، 1379). دانش موجود در سازمان بستر و شرايط مناسب را براي بروز و نوآوري و به دنبال آن مزيت‌هاي رقابتي فراهم مي‌آورد و به طور متقابل نوآوري‌هاي سازماني باعث غنا، افزايش و روزآمد شدن پايگاه دانش سازماني مي‌شود. به عبارت ديگر، نوآوري و دانش سازماني دو مقوله غيرقابل تفکيک از يکديگر است. بررسي مرکز ارنست و يانگ(, (1998 در زمينه نوآوري سازماني به نقل از رادينگ، 1383) روشن کرد که دانش مزاياي زيادي براي سازمان دارد. نتايج اين بررسي، نشان داد که از جمله مزيت‌هاي دانش براي سازمان‌ها شامل توانمندي، کاهش دوباره کاري، کيفيت بهبود يافته، انعطاف‌پذيري، افزايش پاسخگويي و حس مسؤوليت، تصميم‌گيري بهبود يافته، کارايي و نوآوري مي‌باشد. دارايي‌هاي فيزيکي انعکاس از تاريخ و موقعيت گذشته يک سازمان است. در مقابل آن، دارايي دانش توانايي بالقوه و پنهان براي رشد آينده است و منبع لياقت و شايستگي افراد را نشان مي‌دهد. به عبارت ديگر، دارايي‌هاي مادي و مالي توانايي عمليات فعلي و فرايندها را منعکس مي‌کند اما دارايي دانش نشان مي‌دهد که چگونه سازمان‌ها و ملت براي آينده آماده هستند و چگونه توانايي خلق ارزش از ديگر دارايي‌هاي سازماني را دارند. قدرت دانش هميشه يك اصل مهم براي سازمان‌هاي مختلف به ‌شمار مي‌آمده است، مؤسسات بازرگاني عمومي در حال حاضر به شيوه‌هاي گوناگون از دانش بهره مي‌گيرند. اکنون به جاي مخفي نگاه ‌داشتن دانش، آن را بين همه اشتراک مي‌كنند. در گذشته، به‌ محض اينكه دانش ناياب مي‌شد، به‌ عنوان يك منبع قدرت و نفوذ، مخفي و احتكار مي‌گرديد. اما امروز قدرت دانش به تبادل و استفاده از آن به ‌عنوان يك نيروي خلاق و مثبت وابسته است. در آن زمان، دانش در اختيار اقليت محدودي - قدرتمندان و ثروتمندان – بود. اما امروز با استفاده از قدرت اينترنت، امكان دسترسي به حجم فراواني از دانش براي همه ميسر است. تنها مشكل عمده‌اي كه وجود دارد، نحوه و چگونگي دستيابي به اطلاعات و مديريت مؤثر آن مي‌باشد. به موازات پشت سرنهادن عصر تاريك جهل و ناداني و قدم نهادن به عصر وفور اطلاعات، سازمانها با چالشهايي از قبيل چگونگي پردازش و تفكيك و جداسازي اطلاعات از غير مهم و نيز كاربرد خلاقانة آن، دست به گريباناند. سازماني كه قادر به استفادة مؤثر از ذخيرة دانش خود نباشد، شانس كمتري براي بقا خواهد داشت. سازمان‌‌ها با بهره‌گيري بهينه از دانش خود به سازماني موفق تبديل خواهند شد. احتمالاً سازمان‌هاي دانش‌مدار در نظم نوين اقتصادي پيروزترند. مشخصات اين نوع سازمان‌‌ها به شرح زير است: دانش را انگيزة مهم موفقيتهاي خود مي‌دانند؛ بينش و بصيرت روشني از دانش آفريني دارند؛ تعهد به دانش آفريني از ارزشهاي مهم آنان به‌ شمار مي‌رود؛ تعهد و اشتياق فراواني به دانش آفريني دارند؛ كاركنان آنها براي خردمندي و شايستگي خود در راه دانش آفريني ارزش قائلاند؛ يادگيري سازماني، تيمي و فردي از جايگاه والايي در سازمان برخوردار است؛ فناوري اطلاعات و ساير فناوريهاي جديد را به‌شيوه‌هاي خلاق به كار مي‌گيرند. 2-2-3 دانش و تعریف های آن دانش بر پایه اطلاعات (تأييد شده) به دست مي‌آيد. دانش الزاماً به كنش انسان مربوط مي‌شود (نوناكا و تاكوچي،1385). دانش، ترکیبی سيالي از تجربيات، ارزش‌ها، اطلاعات موجود و نگرش‌هاي نظام يافته است كه چارچوبي براي ارزشيابي و بهره‌گيري از تجربيات و اطلاعات جديد به دست مي‌دهد. دانش، در ذهن دانشور به وجود آمده و بكار مي‌رود. دانش در سازمان‌ها نه تنها در مدارك و ذخاير دانش، بلكه در رويه‌هاي كاري، فرايندهاي سازماني، اعمال و هنجارها تجلی می یابد. دانش از ذهن‌هاي پويا سرچشمه مي‌گيرد. دانش از اطلاعات و اطلاعات از داده‌ها ريشه مي‌گيرند. تبديل اطلاعات به دانش در عمل بر عهده خود بشر است (داونپورت و پروساك، 1379). دليل ارزشمند دانستن دانش، عملي‌تر بودن آن در مقايسه با داده‌ها و اطلاعات است. دانش را مي‌بايستي با اعمال و تصميم‌گيري‌هايي كه به بار آورده است ارزشيابي كرد. مثلاً دانش بهتر از داده و اطلاعات مي‌تواند تأثير چشم‌گيري بر كاهش هزينه‌ها و طراحي محصولات جديد داشته باشد. از دانش مي‌توان در تصميم‌گيري‌هاي مؤثرتر در مورد راهبردها، رقبا، مشتريان، كانال‌هاي توزيع، توليدات و چرخه‌هاي حيات خدمات استفاده كرد (داونپورت و پروساك، 1379). دانش عبارت است از: ايده‌ها، فهم و درس‌هاي آموخته شده در طول زمان. دانش فهميده مي‌شود و فرد دانش را از طريق تجربه، استدلال، بصيرت، يادگيري، خواندن و شنيدن به دست مي آورد. هنگامي كه ديگران دانش خود را با افراد تسهيم مي‌كنند، دانش افراد گسترش مي‌يابد و هنگامي كه دانش فرد با دانش ديگران تركيب مي‌شود، دانش جديد ايجاد مي‌شود. دانش، ماهيتي فردي دارد چرا كه در ارتباط متقابل با ارزش‌ها و باورهاي افراد و ادراك آنها از جهان و ديگران، قرار دارد. همچنين دانش در بافت و زمينه روابط بين فردي ظاهر مي‌شود. دانش غني‌تر و معنادارتر از اطلاعات است. ساختار نمودن دانش، دشوار است. تسخير و تصرف دانش در ماشين دشوار است و انتقال آن به سختي امكان‌پذير است (جعفري‌مقدم، 1383). تا کنون تعریف های زیاد و متنوعی از دانش شده است. همچنان که در فرهنگ لغت وبستر(2000)دانش را واقيعت يا حالت دانستن بعضي چيزها يا مهارت هايي كه به وسيله تجربه يا تداعي حاصل مي شود؛ تعريف كرده است. پولاني و كانترر (1999،1962) دانش را قدرت اقدام و اخذ تصميمات ارزش آفرين تعريف كرده اند. چرچمن- نوناكا و تاكه اوچي (2000) اظهار مي كنند تصوردانش به عنوان مجموعه اطلاعات ربودن مفهوم از همه زندگي آن است. دانش بر خلاف اطلاعات ريشه در اعتقادات و تعهدات داشته و دریافت ذهني كاربر قرار دارد كه بر اساس آن عمل مي كند. فقط انسان است كه مي تواند در خلق دانش نقش مركزي به عهده داشته باشد و كامپيوتر ها صرفاً ابزاري با توانايي پردازش شگرف هستند (عدلي،1385). 2-2-4 تعريف مديريت دانش نوناكا و تاكه اوچی(1995) به صورت بسيار ساده، مديريت دانش فرآيندي است که طي آن سازمان به ايجاد ارزش از داراييهاي فکري و دانش- محور مي‏پردازد. اغلب، ايجاد ارزش مستلزم به اشتراک‏گذاري دانش بين کارکنان، بخشهاي سازماني و يا حتي ساير سازمانهاست (بات،2000). كانتر(1999) اظهار می دارد که مديريت دانش فرايند سيستماتيك و سازماني براي كسب، سازماندهي و انتقال صريح و ضمني كاركنان است؛ با اين هدف كه ديگران از دانش براي اثر بخشي و بهره وري استفاده كنند. گوپتا و مك دونيل(2002) اظهار می دارد که مديريت دانش داراي دو بعد است: اداره دانش و توانايي خلق دانش جديد. در مورد اول مديريت دانش، اطلاعات مورد نياز را براي فرد نيازمند در زماني كه نيايزدارد؛ فراهم مي كند. مورد دوم شامل فعاليت هاي اكتساب، تلفيق، توزيع، كاربرد و خلاقيت دانش براي بهبود عمليات سازمان است كه نهايتاً مزيت رقابتي براي سازمان ايجاد مي كند. اسكيم(2003) اظهار می دارد که مديريت دانش عبارت است از مديريت سيستماتيك و آشكار دانش كه با فرايندهاي خلق، جمع آوري، سازماندهي، اشاعه و كاربرد دانش پيوند دارد . در مديريت دانش تبديل دانش شخصي به دانش جمعي اهميت دارد. تا بطورگسترده اي در سراسر سازمان به كار رود. هنري و هديث(2003) اظهار می دارد که مديريت دانش سيستمي است كه دارايي دانش جمعي – دانش صريح و ضمني – توليد شده را در سراسر سازمان را اداره مي كند، و يك فرايند مارپيچي است كه شامل شناسايي، اعتبار سنجي، ذخيره و پالايش دانش براي دسترسي كاربران به آن است. و هم چنین مالهواترا(2004) اظهار می دارد که مديريت دانش انجام دادن كارهاي درست به جاي درست انجام دادن كارها ست . تاكيد روي اثربخشي است نه كارايي، وجود كارايي بدون اثربخشي به شكست سازمان منتهي مي شود و در بلند مدت سازماني موفق است كه كار درست بعدي را بفهمد و از قبل براي سوار شدن بر موج بعدي آماده باشد (عدل،1384). و هم چنین پروست(2000) مديريت دانش را فرايندي فعال و رهنمودي كه مستلزم مداخله عمدي و سنجيده است. بطور كلي مديريت دانش بايستي به مديران كمك كند تا دانش را يك منبع تلقي كنند، و بايستي ايده هاي عملي را بر انگيزد كه قابل اجرا باشد. 2-2-5 فرايند اصلي مديريت دانش تا این اواخر و بویژه از دیدگاه یادگیری سازمانی، این سؤال مورد توجه بود که سازمان ها چگونه ممکن است خود را با پویایی های محیط دانش خود همگام سازند. اما تحلیل هایی صورت گرفته در زمینه زیر ساخت های یادگیری و جو یادگیری، اغلب آنقدر مختصر و مبهم اند که نمی توانند به عنوان پایه مداخلات عمل کنند، و هم چنین مدیران به شیوه های تاثیر گذار بر دارایی فکری سازمان و هدایت توسعه آن ها، نیاز مبرم دارند. بنابراین در این پژوهش ما از یک چار چوب منسجم برای مدیریت دانش استفاده می کنیم که برای همه مداخلات هدفمند در جهت ساختارمند سازی منابع دانش، به عنوان یک دستور العمل عمل می کند. اکنون ما در این تحقیق این هشت عنصر را به این خاطر بنیادی تلقی می کنیم که آن ها طرحی کلی از حوزه هایی را فراهم می سازند که آنجا مدیریت فعال دانش امکان پذیر است. 1- اهداف: اهداف دانش، به مديريت دانش جهت مي دهد. آنها تعيين مي كنند كه چه مهارت هايي و تا چه سطحي بايد توسعه يابند. اهداف تجويزي دانش بر خلق يك فرهنگ سازماني دانش آگاه متمركزند، فرهنگي كه مهارت هاي افراد در آن سهيم مي شوند و توسعه مي يابند. اين كار زمينه براي مديريت اثربخش دانش فراهم مي سازد اهداف راهبردي دانش، دانش هسته ي سازمان را تعريف مي كنند و مهارت هاي مورد نياز آينده را مشخص مي سازند. اهداف عملياتي دانش با اجراي مديريت دانش ارتباط دارند؛ اهداف عملياتي، اهداف تجويزي و راهبردي را به اهداف عيني تبديل مي كنند.اين امر بايستي از توجه صرف مديريت دانش به سطوح ستادي يا راهبردي جلوگيري نمايد، و همچنين بايستي از بروز وضعيتي كه دانش فداي عمليات هاي تجاري مي شود ممانعت نمايد. 2-شناسايي دانش: شناسايي دانش بيروني به معني توصيف و تحليل محيط دانش شركت است. اكنون به طور شگفت انگيزي، شمار زيادي از شركت ها در تهيه تصويري كلي از مهارت ها اطلاعات و داده هاي دروني و بيروني خود دچار مشكل اند. پس مديريت اثر بخش دانش بايستي شفافيت كافي دروني و بيروني را تضمين كند، و به كاركنان كمك كند تا آنچه را كه نياز دارند بيابند. 3- اكتساب دانش: شركت ها بخشي مهمي از دانش خود را از منابع بيروني وارد مي سازند. روابط با مشتريان، تهيه كنندگان، رقبا و شركا در كارهاي جمعي، پتانسيل چشمگيري درتهيه دانش دارد پتانسيلي كه ندرتاً به طور كامل مورد بهره گيري قرار مي گيرد. شركت ها مي توانند دانشي را كه خود قادر به توسعه آن نيستند از متخصصان يا ديگر شركت هاي مبتكر بخرند. 4- توسعه دانش: توسعه دانش عنصري بينادي است كه اكتساب دانش را تكميل مي كند. بر مهارت ها و توليدات جديد، ايده هاي بهتر و فرايند كارآمد تر تمركز دارد. توسعه دانش در بردارنده ي همه تلاش هاي مديريتي است كه آگاهانه بر توليد توانايي ها يي تمركز دارند كه هنوز در درون سازمان ارائه نشده اند يا حتي هنوز در درون يا بيرون آن وجود ندارند. به طور معمول، توسعه دانش در بخش تحقيق در بازار شركت يا در بخش تحقيق و توسعه آن صورت مي گيرد؛ اما دانش مهم مي تواند از ديگر بخش هاي سازمان هم سرچشمه بگيرد. ما در اين عنصر بنيادي، شيوه هاي معمول شركت در پرداختن به ايده هاي جديد و بهره گيري از خلاقيت كاركنانش را مي آزماييم. وقتي كه از ديدگاه مديريت دانش بررسي كنيم. حتي فعاليت هايي كه قبلاً صرفاً به عنوان فرايند هاي توليد تلقي مي شوند، مي توانند تحليل و بهينه سازي شوند تا دانش به بار بنشيند. 5- اشتراك دانش: شرط لازم براي تبديل اطلاعات و تجارب منفك به آنچه كه كل سازمان بتواند از آن استفاده كند، به اشتراك گذاشتن در درون سازمان است. اشتراک دانش، فرآيندی برای به اشتراك گذاشتن و گسترش دادن دانش است كه در درون سازمان اجرا مي شود. 6- بهره گيري از دانش: تمام سعي مديريت دانش بر آن است تا اطمينان حاصل كند كه آيا دانش موجود سازمان به طور مفيدي درجهت منفعت آن به كار برده مي شود. متاسفانه، شناسايي و توزيع موفقيت آميز دانش مناسب تضميني بوجود نمي آورد كه اين دانش در فعاليت هاي روزمره شركت به كار گرفته خواهد شد. موانعي وجود دارند كه مانع استفاده از دانش بيروني مي شوند. پس گام هايي بايد برداشته شود تا اين تضمين حاصل آيد كه مهارت هاي ارزشمند و دارايي دانش مانند پروانه هاي ثبت اختراع و مجوزها كاملاً مورد بهره برداري قرار مي گيرند. 7- نگهداري دانش: قابليت هايي را كه درگذشته فراگرفتيم، بطور خودكار و در تمام مدت در دسترس نيستند. نگهداري گزينشي اطلاعات، مدارك و تجارت به مديريت نياز دارد. سازمان ها معمولاً اظهار نارضايتي مي كنند كه سازمان دهي مجدد به قيمت از دست دادن بخشي از حافظه‌‌‌‌‌‌ (دانش)آنها تمام شده است. پس فرايند هاي گزينش، ذخيره سازي، و روز آمد كردن منظم دانش كه داراي ارزش بالقوه اي براي آينده اند، بايستي به دقت سازماندهي شوند. اگر اين كار صورت نگيرد، ممكن است كه تخصص هاي ارزشمند به سادگي دور انداخته شوند. نگهداري دانش به استفاده مؤثر از دامنه ي وسيعي از رسانه هاي ذخيره سازماني بستگي دارد. 8- ارزيابي دانش: براي سنجش دانش تجويزي، راهبردي و عملياتي نياز به روش هاي مختلف داريم. روش تدوين اهداف دانش، روش هاي ارزيابي دانش را تعيين مي كند. بنابراين اگر موفقيت اهداف قبلاً آشكار نشده با شد در مرحله ارزيابي آشكار مي شود. 2-3 رابطه مدیریت دانش و فناوری اطلاعات مقدمه فناوری بویژه فناوری اطلاعات یکی از مهم ترین عوامل ارتباط بین بخش های مختلف سازمان و زمینه ساز انتقال دانش است. فناوری اطلاعات تا کنون بیشترین سهم را در مدیریت دانش داشته، به طوری که در پشت تمامی فعالیتهای مدیریت دانش، فناوری اطلاعات نهفته بوده است(دراکر، 1988 و کویین و سنگه، شرمر2000 ). فناوری اطلاعات، می تواند تمامی حافظه سازمانی و دانش سازمان را در هر جایی از جهان و در هر زمانی به همراه داشته باشد. بلاکر (1995) با طبقه بندی دانش به انواع مختلف توانست پژوهش زوبف (1988) درباره بکار گیری فناوری اطلاعات در یک سازمان (ساخت و تولید) توجیه کند. وی معتقد است مهارتهای عملکردی با فناوری های رایانه ای تکمیل خواهد شد. فناوري اطلاعات، موقعيتي اساسي هم به عنوان يك حوزه براي مالكيت مديريت دانش و خلق آن و هم به عنوان يك عامل ممكن براي ازدياد دانش و فرايندهاي مديريت می باشد. بسياري از نويسندگان بحث كرده اند كه فناوري اطلاعاتي از نظامهاي مديريت دانش پشتيباني مي كند، مولفه‌ مهمي برای ایجاد ارزش افزوده‌ در مديريت دانش است (متاکسیوتیس و دیگران، 2005). کاندلوال و گوشچاک (2003) طی پژوهشی پیمایشی با عنوان "مدیریت دانش در شرکت های حقوقی استرالیا " به این نتیجه رسیدند که بین بکارگیری فناوری اطلاعات و ارتباطات در این شرکت ها و میزان اشتراک دانش رابطه مستقیمی وجود دارد. امروزه در نظام اقتصادي دانش مدار براي تبديل اطلاعات به دانش و مديريت اين دارايي ها بهترين ابزار و شرايط محيطي براي بهره گيري مناسب از مديريت دانش را فناوري اطلاعات مي دانند؛ به طوري كه هر يك از كشورها به نوبه خود طرح هاي ملي و منطقه اي خاصي را براي توسعه اين فناوري اجرا كرده اند(احمدي،1382ص1). فناوري اطلاعات نقش عمده اي در مديريت دانش به عهده گرفته است و كاركردهاي فناوري اطلاعات جزء لاينفك مديريت دانش به شمار مي رود . جهت تضمین نقش فناوری اطلاعات در مدیریت دانش گوپال و گاگنون توصیه می کنند که گروه فناوری اطلاعات باید مدیریت و حمایت سه قلمرو مشخص و وابسته به را مورد تاکید قرار دهند: 1- دانش، سرمایه فکری. 2- اطلاعات، یا مواد خام. 3- یادگیری، فرایند تجدید و بهنگام سازی دانش. به علت اینکه فناوری اطلاعات نقش کلیدی در مدیریت دانش بازی می کند، سازمان ها و شرکت ها نوعاً به سازمان های فناوری اطلاعات برای رهبری و هدایت نزدیک می شوند. برای بسیاری از مسئولان ارشد اطلاعات و سایر مدیران اجرایی فناوری اطلاعات، این معنی در بر گیرنده فرصتهای خیره کننده است که نقش اولیه رهبری را در توسعه قلمروهای سرمایه فکری(دانش) بر عهده گیرند و به روشنی، ارزش نهایی فناوری اطلاعات رابه اثبات برسانند. 2-3-1 زيرساخت فني و معماري مديريت دانش بسياري از سازمان‌ها ، از طريق سازمان‌هاي فناوري اطلاعات(IT) و نظام‌هاي اطلاعات (IS) و ارتباطات شبکه‌اي به مديريت دانش نزديک مي‌شوند. آنها از آنجا، ساختار معماري مديريت دانش خود و زيرساخت فني را مي‌سازند. مديران با کار از طريق معماري دانش مي‌توانند زيرساخت فني مديريت دانش (مجموعه‌اي از نظام‌ها، فناوري‌ها،‌ شبکه‌ها، تفاهم‌نامه‌ها و معيارهايي که جهت حمايت از راهبرد دانش سازمان لازم است) را توسعه دهند. برخي از اجزاي زيرساخت دانش را احتمالاً بايد خريد يا ساخت. ولي بسياري از آنها، از قبل وجود دارند و فقط بايد در حمايت از فناوري دانش جهت‌گيري مجدد در آن صورت گيرد. براي مثال،‌ رايانه‌هاي شخصي روميزي و شبکه‌هاي محلي(LANs) از عناصر ابزاري زيرساخت دانش به شمار مي‌روند؛ ولي اکثر سازمان‌ها، نيازمند تحقق بخشيدن به رايانه‌هاي شخصي و شبکه‌هاي منطقه‌اي محلي نيستند؛ زيرا آنها از قبل وجود دارند. آنها را ـ احتمالاً با برخي از نرم‌افزارهاي جديد يا فناوري تکميلي در جهت حمايت از مديريت دانش فقط بايد به کار گمارد ( رادينگ 1386،ص109). 2-3-2 معماري فناوري اطلاعات سازمان تحقيقاتي متعدد نشان مي‌دهد که مديران اجرايي فناوري اطلاعات به اهميت معماري فناوري اطلاعات سازمان اذعان دارند. معماري فناوري اطلاعات سازمان دربرگيرنده زيرمجموعه‌ي معماري براي داده‌ها و اطلاعات، نظام‌ها، شبکه‌ها و رايانه‌هاي روميزي، سخت‌افزار و نرم‌افزار مي‌باشد. اين امر بايد با راهبرد کسب و کار سازمان تنظيم شود، و معماري فناوري اطلاعات و راهبرد متناسب با فناوري اطلاعات بايد راهبرد سازمان را مورد حمايت قرار دهد. معماري مديريت دانش زير مجموعه‌ي ديگري از فناوري اطلاعات را ارائه مي‌دهد. شکل3-2: لایه های معماری فناوری اطلاعات(رادینگ، 1386، ص108) شکل4-2: زيرساخت فني و معماري مديريت دانش(منبع، مدیریت دانش، الن رادینگ، 1386 فصل ششم ص103 تا126) 2-4 بخش دوم مرور پژوهش ‌هاي انجام شده 2-4-1 نمونه هايي از پژوهش ‌هاي انجام شده در مورد مديريت دانش با بررسي پژوهش هاي انجام شده بر مدیریت دانش، متوجه مي شويم كه اين پژوهش ها در چند دسته قرار مي گيرند. نخست پژوهش هايي كه مدیریت دانش را در سازمان مورد برسي قرار داده اند. دسته دوم پژوهش هايي به تبيين ابعاد مدیریت دانش در سازمان پرداخته اند.اكثر پژوهش ها در سطح سازماني بوده كه آن ها در حيطه مديريت صنعتي و مهندسي انجام شده بودند. در سال 2000 تحقيقي توسط كميته مشورتی سوالات مربوط به برنامه و كاربرد (2000 ،CCOPQL) با هدف شناخت ماهيت و مقدار فعاليت هاي اشتراك دانش در نمايندگي هاي سازمان ملل متحد انجام شد. از اهداف اين تحقيق بحث در خصوص چگونگي ارتقاء و شناخت مفهوم مديريت دانش در نظام سازمان ملل متحد و بررسي استفاده بالقوه از اینترنت توسط نظام سازمان براي تبديل آن به يك ابزار فعال در رابطه با ارتقاء مديريت دانش بود. ابزار گردآوري پژوهش پرسشنامه و جامعه پژوهشي 40 نمايندگي در سراسر جهان بوده كه 20 نمايندگي به صورت كامل به پرسشنامه پاسخ را گزارش كرده بودند. 70 در صد از نمايندگي ها داراي راهبرد و سياست خاصي در خصوص اشتراك دانش بوده اند ، 45 در صد داراي راهبردي در خصوص اشتراك عيني،25 درصد در مراحل اوليه مانده هيچ گونه خطي مشي جهت تسهيم دانش در اختيار نداشته . افزايش كارايي و سودمندي، ارتقاء فرهنگ تغيير و افزايش تاثير به عنوان دلايل اصلي جهت انجام اقدامات دانشي شناخته شده . انواع دانشي كه به اشتراك گذاشته مي شد شامل دانستن چگونگي ها ، تصميم گيري ها، مصوبه هاي سازمان و فرايندهاي سازماني بود. در همين راستا چانگ (2003 )، مطالعه اي درخصوص شيوه هاي اشتراك دانش در محيطTreasury انجام داد. وي دريافت كه اشتراك دانش در اين محيط به صورت غير رسمي از طريق ارتباطات چهره به چهره و همكاري گروه هاي كاري صورت مي گيرد. يافته ها ، همچنين نشان داد كه فرهنگ محيطي به گونه اي است كه اشتراك دانش را تقويت كرده و كاركنان، مشتاق به اشتراك گذاري دانسته هاي خويش با ديگران همكاران مي باشند. ون دن هوف و دو ريدر)2004) در مطالعه خود به بررسي تاثير سه عامل تعهد سازماني، ارتباطات سازمان و استفاده از رايانه به عنوان ارتباط رایانه محور بر توليد (تسهيم ) دانش پرداختند. اشتراك دانش در اين پژوهش به عنوان دو فرايند ارائه و كسب دانش تعريف شد. فرضيه هايي كه در رابطه با تاثير هريك از اين عوامل بر اين دو فرايند مورد آزمون قرار گرفت. جامعه پژوهش در اين تحقيق شامل 5 سازمان دولتي، فني ، آموزشي ، مالي و مشاوره اي مي باشد. در ابتدا، گزارشي از وضعيت مديريت دانش در هر سازمان دريافت شد، پس از آن نمونه اي تصادفي در رابطه با هر مورد انتخاب شد به به طور كلي 444 نفر در اين پژوهش شركت كردند و داده هاي تحقيق نيز از طريق پرسشنامه جمع آوري شد. نتايج اين پژوهش حاكي از آن است كه تعهد مؤثر نسبت به سازمان بر تسهيم دانش به خصوص ارائه دانش تاثير بسياري دارد، اما ازسوي ديگر، تاثير چنداني بر دريافت دانش ندارد.جو ارتباطي سازمان نيز به عنوان يك متغير مهم و كليدي شناخته شد. به گونه اي كه جو ارتباطي سازنده و مبتني بر همكاري در سازمان به طور مثبت بر ارئه و دريافت دانش، همچنين تعهد مؤثر نسبت به سازمان تأثير گذار نيست بلكه به گونه اي غير مستقيم و از طريق تعهد سازماني است كه بر اشتراك (توليد دانش ) در سازمان ها تأثير مي گذارد. کانلی وکلاوی (2001) درتحقیقی به بررسی عوامل سازمانی چون حمایت مدیریت فرهنگی تعاملی وسعت سازمان و فناوری های مرتبط با اشتراک دانش وعوامل فردی چون سن، جنسیت و پست سازمانی بر فرهنگ اشتراک دانش کارمندان پرداختند به واقع هدف آنها از انجام این تحقیق شناسایی عوامل سازمانی و فردی است که منجر به افزایش یا کاهش اشتراک دانش میان کارکنان در سازمان می شود. تجزیه وتحلیل داده ها دراین پژوهش نشان داد که دو عامل سازمانی (حمایت وپشتیبانی مدیریت و فرهنگ تعاملی ) همچنین جنسیت تاثیر بسزایی در فرهنگ اشتراک دانش میان کارکنان دارد. درراستای بررسی تاثیر عوامل گوناگون براشتراک دانش درسازمانها عده ای از محققان به بررسی موانع اشتراک دانش پرداختند. ازجمله کینگ (2001) که در پایان نامه کارشناسی ارشد خود تنها به بررسی موانع اشتراک دانش می پردازد. سئوال اصلی پژوهش وی این است که چراکارکنان به طورکامل در فعالیتهای اشتراک دانش که توسط سازمان فراهم شده است شرکت نمی کنند در این پژوهش سه عامل مفهوم دانش و اشتراک دانش استفاده و به کارگیری ابزارهای مبتنی بر فناوری و محیط کاری به عنوان متغیرهای اصلی پژوهش مورد آزمون قرارگرفتند. این روش با رویکرد مطالعه موردی انجام شد و برای گرد آوری داده ها نیز مصاحبه صورت گرفت سازمان مورد مطالعه یکی ازسازمان های تجاری درکشورکانادا می باشد که شامل 13 واحد است یکی از واحد ها به عنوان نمونه بررسی قرارگرفت و10 نفر از کارکنان و مدیران این واحد به صورت تصادفی برای مصاحبه انتخاب شدند. یافته های پژوهش نشان می دهد که افراد درک مشترکی از دانش دارند که شامل دانش ذهنی نمی شود. در واقع تصور افراد از دانش متفاوت از یکدیگر نیست ولی شامل آن بخش از دانش که از نظر محققان مهمترین و با ارزش ترین بخش دانش است نمی باشد. بدین ترتیب افراد ارزشی برای دانش ذهنی خویش قائل نبوده و از این نکته که دانش آنها تا چه اندازه می تواند برای عملکرد سازمان مهم باشد غافل بودند. بنابراین در جهت به اشتراک گذاری آن نیز تلاش نداشتند. اما در رابط با اشتراک دانش افراد آن را شامل دریافت و نیز ارائه آن می دانستند اما در عمل در یکی از این دو فرایند شرکت کرده و آن را اشتراک دانش می نامیدن. در رابط با فناوری یافته هانشان داد که ابزارهای به کارگرفته شده در این راستا نیازهای کاری کارکنان را برطرف نکرده و از فرایند های کاری آنها به اندازه کافی حمایت و پشتیبانی نمی کند و معتقد بودند که فناوری مفید تری باید در سازمان به کارگرفته شود. تفاوت در نظر مدیران و کارکنان در رابط با متغیرسوم یعنی محیط کاری نمایان شد. کارکنان مواردی چون عدم امنیت شغلی برتری رقابتی در محیط کار از دست دادن اعتبار و مالکیت نسبت به دانشی که دراختیار داشتند و ترس از اشتباه کردن و اینکه دانشی که به اشتراک می گذارند صحیح نباشد را به عنوان مهمترین دلایل عدم شرکت در فعالیتهای اشتراک دانش بیان کردند. درحالیکه مدیران چنین رویکردی نسبت به محیط کاری نداشتند. بنابراین یافته ها فرضیه های این پژوهش را مبنی برعدم شرکت کامل کارکنان سازمان درفعالیتهای اشتراک دانش را با توجه به سه عامل ذکر شده تایید می کند. گالتا و همکارانش(2002) نیز به بررسی عوامل تاثیر گذار بر رفتار اشتراک دانش افراد پرداختند. آنها در این مطالعه به بررسی تاثیر سه عامل نظارت مدیریتی هویت گروهی و ویژیگی شخصیتی افراد (فرد گرا و جمع گرا ) بر رفتار اشتراک دانش افراد پرداختند. جامعه این پژوهش شامل 76 دانشجو ازدو دانشگاه درآمریکا بود پژوهش به روش تجربی انجام شد ودرواقع این تحقیق به عنوان یک طرح داوطلبانه برای یک درس مشترک در دو دانشگاه انجام گرفت یافته های این پژوهش نشان داد که نظارت مدیریتی برتصمیم گیری فرد نسبت به اشتراک دانش تاثیر بسیاری می گذارد و نشان گر این نکته است که مدیران سازمان ها باید نسبت به این فرایند توجه بسیاری داشته باشند. اما متغیر بعدی که هویت اجتماعی می باشد تاثیری براشتراک دانش ندارد. اما در رابطه با متغیر سوم یافته ها نشان دادکه افراد اجتماعی و دارای حس همکاری تمایل بیشتری به اشتراک دانش درگروه وسازمان دادند. درواقع افراد فرد گرا وقتی دانش خویش را به اشتراک می گذارند که نشانه هایی از سوی مدیریت چون پاداش و یا تنبیه دریافت کنند. درحالیکه افراد جمع گرا بدون نیاز به نظارت مدیریت این کار را انجام می دهند. زیرا این کار جزئی ازشخصیت آنها می باشد. درهمین راستا نئو (2002) نیز درتحقیقی پیرامون عوامل تاثیر گذار براشتراک دانش در یکی شرکتهای خبری سنگاپور در می یابد که عوامل فرهنگی تاثیر مثبتی برتصمیم گیری فردی مبتنی براشتراک یا عدم اشتراک دانش می گذارد. مطالعه وی آشکار کرد که فقدان انگیزه حمایت مدیریتی اعتماد و روحیه کار گروهی به عنوان موانع اصلی و عمده در اشتراک دانش می باشند. همچنین مشاهده شد که ذهنیت "دانش قدرت است " مانعی درخصوص ارتقاء فرهنگ اشتراک دانش است. دراین مطالعه استفاده ازنظام پاداش دهی وایجاد انگیزه درکارکنان شرکت به عنوان عناصر مطلوب و مناسب در فرهنگ سازمانی جهت ایجاد جوی دانش مدار پیشنهاد می شود. آنگ (2002) نیز تحقیقی درخصوص بررسی فرهنگ اشتراک دانش دریکی از وزارتخانه های سنگاپور انجام داد وبه نتایج مشابهی دست یافت. مطالعه وی نشان داد که در اختیار داشتن دانش تخصصی و مهارتهای فنی به عنوان منبع قدرت شخصی در سازمان تصور می شود. بناراین نیاز به ایجاد خط مشی ای است که به کارمندان اطمینان دهد ارزش آنها با اشتراک دانش از بین نخواهد رفت بلکه افزایش خواهد یافت. دراین بررسی نیز پیشنهاد می شود که ازیک راهبرد مناسب برای پاداش دهی جهت تقویت این خط مشی و ایجاد جو اعتماد میان کارکنان استفاده شود . خاندلوال وگوشچاک (2000) نیزبه بررسی تاثیر نظام پاداش دهی و استفاده از فناوری اطلاعات بر اشتراک دانش پرداختند. یافته های این پژوهش نشان داد که ارتباط معناداری میان اشتراک دانش و فناوری اطلاعات درشرکت های حقوقی استرالیا وجود دارد . علاوه براین نتایج حاکی ازآن است که همبستگی بالایی میان اشتراک دنش و وجود نظام پاداش در سازمانها وجود دارد تصور کلی در خصوص اشتراک دانش در سازمانها آن است که برای اشتراک آنچه یاد گرفته اند تشویق شده و ارتقاء شغلی مبتنی برتوانایی وخوب انجام دادن کار مهم می باشد . لین(2003) پژوهشی با هدف شناسایی عوامل تاثیرگذار بر رفتار توسعه دانش انجام داد. این پژوهش با رویکرد مطالعه موردی روش تحقیق کیفی انجام شد. جامعه این پژوهش کارکنان سازمانی باعنوان Chungwa Telecom می باشد پایگاه داده Lotus notes به عنوان ابزار اصلی توسعه دانش در این سازمان معرفی شد. محقق برای انجام تحقیق خویش20 نفرازکاکنانی که بالاترین میزان همکاری در واقع به توسعه دانش ازطریق این پایگاه را داشتند به عنوان نمونه انتخاب کرد.برای گردآوری داده ها نیز از مصاحبه اسفتاده کرد . یافته ها نشان داد که عوامل مئوثر بر توسعه دانش در این سازمان را می توان در سه مقوله فردی، گروهی، سازمانی طبقه بندی کرد. در سطح فردی چهار عامل شامل حس نوعدوستی گرایش کاری انگیزه فردی و توانایی های فردی در سطح گروهی پنج عامل گرایش و نگرش رهبرگروه همکاری درون گروهی منفعت دو جانبه اعتماد و ارتباطات و در سطح سازمانی نیز چهارعامل موفقعیت شغلی و پست سازمانی فناوری اطلاعات فرهنگ سازمانی و نظام مدیریت دانش به عنوان تاثیر گذار بر رفتار اشتراک دانش کارکنان شناسایی شدند. نتایج نشان داد که این عوامل نیز به نوبه خود تحت تاثیر یکدیگر قراردارند . یالی و هلنا (2001) در پژوهشی با استفاده از رویکرد موردی به بررسی تاثیر انگیزه های فردی بر رفتار اشتراک دانش کارکنان سازمانی تجاری واقع در آتلانتیک شمالی در آمریکا پرداختند. جامعه پژوهش شامل 160 کامند تمام وقت در این سازمان می باشد و داده ها نیز از طریق پرسشنامه گرد آوری شده است. نتایج این تحقیق حاکی از آن است که افراد اغلب در فعالیت های اشتراک دانش شرکت می کنند به دلیل که سازمان برای آنها اهمیت دارد و نگران بهبود عملکرد آن می باشند؛ می خواهند فرد مفیدی در سازمان باشند و به همکاران خویش کمک کنند و در نهایت اینکه برای انجام وظایف خویش نیاز به همکاری و هماهنگی با دیگر کارکنان دارند. بدین ترتیب، با توجه به نتایج این پژوهش محققین پیشنهاد می دهند که سازمان باید در امر استخدام و انتخاب کارکنان دقت بسیاری داشته باشند و با توجه به اینکه اشتراک دانش امروزه اهمیت بسیاری یافته است علاوه بر توجه به دیگر عوامل موثر به انگیزه های فردی که ناشی از شخصیت فرد می باشند نیز توجه خاصی داشته باشند. هاستد، میخایلوا و مینباوا(2005) نیز در همین راستا، به بررسی تاثیر و نقش انگیزه های برونی و درونی بر عملکرد اشتراک دانش در سازمان پرداختند. آنها در مطالعه خویش به این نتیجه رسیدند که انگیزه های برونی بر بهره برداری از دانش تاثیز گذارند در حالیکه انگیزه های درونی مرتبط با کشف در سازمان ها می باشند. بطور کلی می توان به این نتیجه رسید که بسیاری از عوامل سازمانی چون ایجاد انگیزه و نظام پاداش دهی، حمایت مدیریتی، امنیت شغلی، جوه سازمانی، فناوری اطلاعات از جمله عوامل تاثیر گذار براشتراک دانش در سازمان ها شناخته شده و در بسیاری از پژوهشها، وضعیت نا مناسب و یا فقدان این عوامل باعث شده که به عنوان مدیریت دانش معرفی شوند. تي ساي در سال 2001 مفهوم قابليت شناسایی دانش را در شبكه هاي درون سازماني مورد بررسي قرار داد. او عقيده دارد كه توانایی شناسایی دانش بالقوه بر عملكرد تجاري و نوآوري در سازمان تاثير گذار است، اما اگر واحدهاي درون سازمان به دانش دسترسي نداشته باشند مورد استفاده قرار نمي گيرد. او در مدلي به اين اشاره دارد كه چگونه سازمان ها مي توانند به دانش دسترسي داشته باشند. نتايج نشان داد كه قابليت شناسایی بالقوه بر توانايي واحدها براي شناسایی دانش تاثير گذارند و دستيابي به دانش و توانايي شناسایی دانش بر عملكرد تجاري و نوآوري تاثير گذار است. بعضي پژوهش ها يكي از ابعاد مدیریت دانش را مورد بررسي قرار داده اند. همچون فان تي تاك آن در سال 2006 كه بعد كسب دانش را مد نظر قرار داده است. او در مقاله خود قصد دارد تا درک ما را از اين زمينه به واسطه پيشنهاد يک مدل ارتباطي قابليت اتصال، کسب دانش و عملکرد معاملات مشترك بين المللي افزايش دهد و اين پژوهش در ويتنام مورد آزمايش قرار گرفت که يک اقتصاد در حال تغيير است. اين مقاله دو نتيجه دارد اول اين‌که قابليت کسب دانش از نظر مفهومي به عنوان يک ساختار چند بعدي شناخته شده است. دوم، اگرچه دانش اغلب به طور ذهني در انواع آشكار و ضمني رده‌بندي شده است، به نظر مي‌رسد تحقيقات تجربي تا به حال اکثراً اين حقيقت را ناديده انگاشته است و فقط کسب دانش را به طور کلي آزموده است. در اين مقاله او توسعه ساختاري را با ارائه مدل توانایی کسب دانش چند بعدي با يكپارچه سازي سرمايه انساني و جنبه‌هاي سازماني، توضيح مي‌دهد. نتايج اين پژوهش، نظر كوهن و لوينتال را حمايت مي كند كه قابليت کسب دانش سازمان با قابليت کسب دانش افرادش در ارتباط است. اولين عامل توانايي دروني سازي دانش جديد كارمندان سازمان توانايي يادگيري است. دومين عامل توانايي دروني سازي دانش جديد بيروني فاصله فرهنگي است. اين مطالعه ارتباط مهم و با معنايي را ميان فاصله فرهنگي و كسب دانش دريافت. در بررسي قابليت شناسایی دانش عدهاي از پژوهشگران جنبههاي سازماني قابليت شناسایی را مورد توجه قرار دادند و معتقدند كه براي ايجاد قابليت شناسایی موثر بايد به اين نكات توجه كرد. از جمله ريچارد بورتون در مقاله خود تحت عنوان طراحي سازمان ها براي كسب دانش و شناسایی دانش در كتاب «سازمان» به اين نكته اشاره دارد كه سازمان ها اغلب دانش مرتبط با نوآوري را از محيطشان دريافت مي كنند. اين كتاب جزئيات 6 فرايند سازمان را شرح مي دهد كه به طور معمول سازمان از آن ها استفاده مي كند تا دانش فني را به دست آورد و ادبيات در مديريت فناوري، مديريت دانش و مديريت منابع انساني را طراحي كند. آن همچنين فعاليت هاي مبتني بر بخش پژوهش را شرح مي دهد كه سازمان را قادر مي سازد تا اين فرايند ها را موثرتر سازد. كيانگ تو (2006) با ديد سازماني به شناسایی دانش، ساختار شناسایی دانش را برای توسعه ابزار معتبر جهت اندازه گیری آن مورد بررسی قرار می دهد و تاثيرش را روی توانایی سازمان براي درونی سازي فنآوری تولید نوآورانه و شیوه مدیریت مي آزمايد. او در پژوهش خود ، ارتباطات میان توانایی شناسایی، شیوه های تولید بر مبنای زمان و ارزش قائل شدن برای مشتری را آزمایش می کند. نتیجه پژوهش در نمونه 303 عضوی، حاکی از روابط مستقیم، مثبت و قوي بین قابلیت شناسایی دانش و شیوه های تولید بر مبنای زمان و بین شیوه های تولید بر مبنای زمان و ارزش مشتری می باشد. این پژوهش روی ساز و کارهایی كه سازمان را به سوی قابلیت شناسایی بالاتر هدایت می کند، تمرکز دارد. این پژوهش شناسایی را به عنوان ساز و کارهای سازمانی معرفی می کند که به تشخیص، انتقال و درونی سازی دانش داخلی و خارجی مناسب کمک می نمايد. دل كارمن هارودومينگيوز (2007) تاثير قابليت کسب دانش بر كسب فناوری در شركتهاي مشاور مهندسي را مورد بررسي قرار داد. در اين مطالعه تاثير قابليت کسب دانش بر تصميمات درباره كسب فناوری در مبناي تاثير بر عملكرد سازمان تحليل شده است. چنين روابطي بر روي نمونه 250 شركت مشاور مهندسي اسپانيايي مطالعه شده است. نتايج بدست آمده نشان مي دهد كه درجه کسب دانش بطور مثبت هم بر كسب دروني و بيروني انواع فناوری تاثير مي گذارد و هم انواع تصميم فناوری بر عملكرد سازماني بطور معنادار و مثبتي تاثير مي گذارد. الكساندر مك كلوي در سال 2007 رابطه بين دانش و نوآوري را بررسي نمود. اينكه چگونه بهره گیری بر خلاقيت تاثير مي گذارد. نويسندگان بر روي اين مفهوم كه بهره گیری دانش مي تواند بر روي يكي از بخش هاي فردي ترسيم شود اتفاق نظر دارند. اين پژوهشگر تاثير هر بخش را در نوآوري با استفاده از نمونه اي از شركت هاي جديد در مخابرات، فن آوري اطلاعات و بخش هاي پذيرايي و و رسانه هاي سوئد بررسي كرد. نتيجه اينكه همه بخش هاي بهره گیری دانش بر خلاقيت تاثير مي گذارد. در كسب دانش جديد و به كار گيري ساز و کار هايي براي استفاده از دانش جديد نيز تاثير گذار است. اين نتايج شرايط بررسي ارتباط ميان بهره گیری و نوآوري را فراهم مي آورد و پيشنهاد مي دهد كه تاثير بخش هاي بهره گیری بر عملكرد پيچيده تر هستند. شارون اف ماتوسيك در سال 2005 در كشور كانادا پژوهشي را انجام داد و طي آن بيان مي دارد كه توانايي يك سازمان براي اکتساب موثر دانش خارجي، سبب مي شود سازمان نوآور و قابل رقابت باشد. به نظر او ارائه گسترده شيوه هاي مطالعه اکتساب دانش فهم ما را از اينكه چگونه استفاده موثر از دانش بيروني داشته باشيم، مبهم ساخته است. نويسندگان نشان مي دهند كه اکتساب دانش از ابعاد چندگانه اي ساخته شده است: 1) ارتباط سازمان با محيط بيروني اش 2) ساختار، امور جاري و زمينه دانش گروه هاي خلق ارزش هاي مهم و 3) توانايي‌هاي اکتساب افرادش. هر يك از اين ابعاد به افزايش دانش يا افزايش فعاليت هاي آفرينش دانش منجر مي شود. نتايج پژوهش نيكا موراُوك (2008) نشان مي دهد كه بهره گیری دانش تاثير بسيار شديد و مثبتي بر توليد نوآوري و فرايند نوآوري دارد در سازمان هاي اسلووني كه در فعاليت نوآورانه تشويق شده اند. تاتير بهره گیری دانش بر توليد نوآوري حتي بيشتر از تاثير آن بر فرايند نوآوري مي باشد. سازماني كه به بهره گیری دانش از منابع مختلف بيروني تواناست، بنابراين در افزايش انعطاف پذيري در توليد يا ارائه خدمات و كاهش هزينه هاي كار و مواد و انرژي واحد پيش توليد موفق تر خواهد بود. چنين سازماني حتي مي تواند در افزايش خدماتش و افزايش فروش و بهبود كيفيت خدماتش موفق تر باشد. ايكسيااُدانگ دنگ (2008) به بررسي اکتساب دانش در پژوهشي با عنوان «بررسي ارتباط اکتساب دانش و نوآوري/ توليد براي مهندسان مشغول به كاري كه به فن آوري اطلاعات مجهز شده است» مي پردازد. او مفهوم اکتساب دانش را براي مهندساني كه مشغول به كارهايي هستند كه فن آوري اطلاعات را در اختيار گرفته اند، سازگار نمود. اين حوزه به افرادي نياز دارد كه توانايي كسب وظايف جديد و دانش كامپيوتري را توسعه دهند يا بر آن مسلط باشند؛ مهارت هاي درك و تحليل حل مسئله را درون سازي كنند و توسعه دهند و اين دو نوع دانش را براي انجام كارشان به كار بگيرند. در اين پژوهش ارتباط اکتساب دانش افراد از طريق گسترش فن آوري اطلاعات براي حل مساله و تصميم گيري براي انجام توليدات نوآورانه، بر روي نمونه 208 نفري از مهندساني كه در كارشان از كامپيوتر استفاده مي كردند، مورد بررسي قرار گرفت. نتايج نشان مي دهد كه استفاده از نوآوري و بهره وري اطلاعات در چنين محيط كاري اي به يك تركيبي از دانش وظيفه (درك فرد از فرايند كار)، دانش كامپيوتر، و شرايط حل مسئله (كيفيت حل مسئله) نياز دارد. در اين پژوهش دو اصطلاح نوآوري در كار و بهره وري دركار ارائه شده كه به اين معني هستند: نوآوري در كار: حوزه اي كه كاربرد فن آوري اطلاعات به فرد كمك مي كند تا عقايد جديدي را در كارش ايجاد كند و بيازمايد. تاثير فن آوري اطلاعات بر نوآوري و بهره وري افزايش شناخت را به دست مي دهد. فن آوري اطلاعات نوآوري را از طريق يادگيري تجربي تسهيل مي سازد. بهره وري در كار: حوزه اي كه كاربرد فن آوري اطلاعات برون دادهاي فرد را به وسيله واحد زمان بهبود مي بخشد. جونگ هان پارك(2007) تاثير بهره گیری دانش كاربران را در استفاده آنها از طراحي منابع اقتصادي در كشور كره مورد بررسي قرار داد. سه مفهوم مورد بررسي، فهم درون سازي و بكارگيري دانش طراحي منابع اقتصادي بود. او دريافت كه قابليتهاي كاربران براي درون سازي و بكارگيري دانش هم تاثير مستقيم و هم غير مستقيم بر ارزش آن دارد. توانايي كاربران براي فهم دانش طراحي منابع اقتصادي بر عملكردشان به وسيله درون سازي و كاربردشان از دانش موثر است. او همچنين دريافت كه حمايت سازمان رابطه بين قابليت بهره گیری و عملكردشان را اداره مي كند. حسين قلي زاده، رضوان (1383) در پايان نامه مقطع كارشناسي ارشد خود موضوع " ميان فرايند تبديل دانش و فرهنگ سازماني در دانشگاه فردوسي مشهد" مورد بررسي قرار داده است. كه چنين بيان شده: مديريت دانش متضمن فرآيند مستمر و پوياي تبادل دانش ضمني با دانش آشكار مي باشد. اين فرايند ناظر بر چهار راهبرد اساسي است كه نوناكا (1995) در نظريه دانش آفريني خود بدان اشاره نموده است. در اين پژوهش با نظر به مولفه هاي اصلي نظريه نوناكا يعني؛ اجتماعي شدن، بروني سازي، تركيب و دروني سازي، جايگاه مديريت دانش در دانشگاه فردوسي مشهد مورد بررسي قرار گرفته، آنگاه به نقش و اهميت فرهنگ سازماني در تحقق مديريت دانش اثر بخش پرداخته شده است. مديران عالي، مياني و اجرايي گروه اصلي مورد مطالعه را تشكيل داده اند. به منظور گرد آوري داده هاي مورد نياز از دو پرسشنامه مديريت دانش و فرهنگ سازماني استفاده شده است. تحليل داده ها نشان داده است كه دروني سازي در قلمرو مديريت دانش در دانشگاه فردوسي مشهد از بالاترين جايگاه برخوردار است و سپس به ترتيب، اجتماعي شدن، بروني سازي و تركيب در مراتب بعدي قرار گرفته اند. همچنين، بر اساس نتايج به دست آمده، ميان فرهنگ سازماني و دروني سازي، بروني سازي و تركيب رابطه معنا داري وجود دارد. در حالي كه، اين رابطه با اجتماعي شدن معني دار نيست. به طور خلاصه، مي توان چنين نتيجه گرفت كه مديران بيش از آن كه تمايل به تشريك و تبادل دانش و تجارب خود با يكديگر داشته باشند، تمايل به دروني كردن دانش و رقابت با ديگران دارند. فرهنگ سازماني در دانشگاه فردوسي به عنوان يكي از متغيرهاي اثر گذار، بر تشديد پديده فرد گرايي و رقابتي بودن در بين مديران مي افزايد. حسن زاده (1385) در پايان نامه دكتراي خود به بررسي عوامل زير ساختي مديريت دانش در دولت جمهوري اسلامي ايران پرداخت. جامعه آماري اين تحقيق 21 وزارت خانه و سازمان و مديريت و برنامه ريزي كشور تشكيل مي دهد. اين تحقيق نشان داد كه مديريت دانش به عنوان اولويت در راهبرد سازماني وزارتخانه ها و سازمان مديريت و برنامه ريزي كشورمطرح نيست؛ ميانگين كل نمره وزارت خانه ها و سازمان مديريت و برنامه ريزي كشور ؛ همچنين هركدام از آنها پايين تر از نمره OECD است؛ همچنين بين فرهنگ سازماني با سطح تحصيلات كاركنان و سطح مديريت دانش رابطه معناداري وجود دارد.در نهايت نتايج نشان داد كه وضعيت عواملي زيرساخت مديريت دانش در وزارت خانه ها و سازمان مديريت و برنامه ريزي كشور مناسب نمي باشد. 2-4-2 نمونه هايي از پژوهش ‌هاي انجام شده در مورد فناوري اطلاعات يعقوبي و شمسايي ( 2004 ) طي تحقيقي به اين نتيجه رسيدند كه پاسخگويان نگرش مثبتي به اينترنت دارند و رابطة مثبت و معني داري بين استفاده از اينترنت و خصوصياتي از قبيل سن، مهارت در زبان انگليسي، مهارت رايان هاي، فعاليتهاي تحقيقاتي، تعداد آثار علمي و سابقة شغلي آنها وجود دارد. موحد محمدي و ايرواني ( 1381 ) نيز دريافتند بين استفاده از اينترنت و مواردي از قبيل سن، جنسيت، داشتن مهارت در زبان انگليسي، داشتن مهارت كامپيوتري، انجام دادن فعاليتهاي تحقيقاتي، رشتة تحصيلي، دسترسي به اينترنت و نگرش نسبت به اينترنت رابطه وجود دارد. مشهدي مهدي، رضوان فر احمد، يعقوبي جعفر (1386) در پژوهش با عنوان"عوامل موثر بر كاربرد فناوري اطلاعات توسط اعضاي هيات علمي پرديس كشاورزي و منابع طبيعي دانشگاه تهران" نتايج نشان مي دهد كه سن، سابقه شغلي، راهنمايي پايان نامه، مهارت در استفاده از كامپيوتر و اينترنت، مهارت در زبان انگليسي، تعداد آثار علمي و نگرش افراد به فناوري اطلاعات با استفاده از فناوري اطلاعات رابطه معني داري دارند. نتايج تحليل رگرسيون گام به گام نشان داد كه مهارت در استفاده از كامپيوتر، نگرش افراد به فناوري اطلاعات، مهارت در استفاده از اينترنت و سن، 63.5 درصد از تغييرات متغير وابسته را تبيين مي كنند. كريمي آصف، اسدي علي (1385) در تحقيق با عنوان تحليل عاملي عوامل موثر بر استفاده آموزشگران از فناوري هاي اطلاعات (IT) در آموزش هاي علمي - کاربردي کشاورزي ومنابع طبيعي نتايج نشان داد متغيرها شامل چهار عامل آشنايي و مهارت نسبت به تجهيزات فناوری اطلاعات، عامل نگرشي، شرايط و امکانات و مهارت در زبان انگليسي مي باشند و اين چهار عامل حدود 64 درصد واريانس عوامل موثر بر استفاده آموزشگران از فناوري هاي اطلاعات را توجيه مي نمايند. عمادزاده مصطفي، شهنازي روح اله، بابكي روح اله، محمدزاده عباس (1385)در بررسي تاثير فناوري اطلاعات و ارتباطات بر اشتغال نتيجه، بيان گر اثر مثبت و معني دار فناوري اطلاعات و ارتباطات، بر اشتغال است. هم چنين کشش اشتغال نسبت به هزينه هاي فناوري اطلاعات و ارتباطات، 0.11 بوده که نشان مي دهد يک درصد افزايش در هزينه هاي ICT، به مقدار 0.11 درصد اشتغال را افزايش مي دهد. اعتمادي حسين، الهي شعبان، حسن آقايي كامران (1385)بررسي تاثير فناوري اطلاعات بر ويژگي هاي كيفي اطلاعات حسابداري به منظور تعيين تاثير فناوري اطلاعات بر ويژگي هاي كيفي اطلاعات حسابداري، ابتدا با بررسي گسترده مباني نظري، شبكه منطقي تاثير فناوري اطلاعات بر هر يك از ويژگي هاي كيفي اطلاعات حسابداري تدوين شد. سپس فرضيه هاي تحقيق با توجه به روابط اجزاي اصلي شبكه شكل گرفت. در نهايت، براي تاييد فرضيه ها از روش هاي آماري آزمون و آناليز واريانس و آزمون دانكن استفاده شد. يافته هاي تحقيق حاكي از آن است كه فناوري اطلاعات باعث افزايش مربوط بودن اطلاعات حسابداري و كاهش قابليت اعتماد آن مي شود و قابليت مقايسه را نيز به ميزان كم افزايش مي دهد. افشاري زهرا، شيباني ايمان 1383بررسي اثر فناوري اطلاعات بر نابرابري جنسيتي به طور خلاصه نتايج تحقيق نشان مي دهد فناوري اطلاعات تنها در مراحل اوليه توسعه قادر به ارتقاي موقعيت زنان و توان مندي زنان نبوده، ولي درمراحل بعدي توانسته است اين شاخص ها را بهبود بخشد. ولي اثر آن در كاهش نابرابري جنسيتي معني دار نيست. هي سانگ ( 2004 ) ضمن مطالعه اي درخصوص عوامل مؤثر بر پذيرش فناوري اطلاعات توسط آموزشگران دريافت كه كاربرد فناوري اطلاعات به وسيلة آنها مستقيماً تحت تأثيرعوامل فردي و احساس مفيد بودن فناوري اطلاعات براي آنهاست. احساس سهولت دراستفاده از فناوري اطلاعات رابطة معني داري با احساس مفيد بودن و استفاده از فناوري اطلاعات داشت. همچنين، نگرش آموزشگران به فناوري اطلاعات رابطة معني داري با استفادة آنها از فناوري اطلاعات داشت. علاوه بر اين، مهارت رايانه اي و شرايط محيطي در كاربرد فناوري اطلاعات توسط آموزشگران تأثير داشت. هولكومب2000) ) به منظور تعيين عوامل مؤثر بر پذيرش اينترنت در تدريس توسط 4معلمان كشاورزي در كشور كانادا دريافت كه نگرش معلمان به اينترنت و برداشت آنها از مزيت نسبي، قابليت مشاهده، آزمون پذيري و پيچيدگي اينترنت، بر پذيرش و كاربرد اينترنت در فعاليتهاي آموزشي تأثير دارد. در اين مطالعه سالهاي تجربة تدريس معلمان نيز به عنوان عامل مؤثر شناخته شد. پورتر نيز دريافت بين استفاده از فناوري اطلاعات و ويژگيهايي از قبيل سن، جنسيت، سواد كامپيوتري، رشتة تحصيلي، دانش و دسترسي به اينترنت، نگرش نسبت به اينترنت و سطح روابط متقابل با همكاران رابطه وجود دارد (چيذري و همكاران2003). با بررسي پژوهشهايي كه در داخل در رابطه با مديريت دانش انجام شده است، مشخص شد كه تاكنون در رابطه با تاثير بكارگيري فناوری اطلاعات مديران بر نگرش به مديريت دانش پژوهشي انجام نشده است. 2-5 جمع بندی دانش موجود و ارائه‌ی الگوي نظري تحقیق در اين الگوي نظري اهداف دانش، به مديريت دانش جهت مي دهد. آنها تعيين مي كنند كه چه مهارت هايي و تا چه سطحي بايد توسعه يابند.در مرحله دوم شناسايي دانش بيروني به معني توصيف و تحليل محيط دانش سازمان است. مديريت اثر بخش دانش بايستي شفافيت كافي دروني و بيروني را تضمين كند، وبه كاركنان كمك كند تا آنچه را كه نياز دارند بيابند.در مرحله سوم شركت ها بخشي مهمي از دانش خود را از منابع بيروني، روابط با مشتريان، تهيه كنندگان، رقبا و شركا در كارهاي جمعي، متخصصان يا ديگر شركت هاي مورد بهره گيري قرار مي دهند. در مرحله چهارم؛ توسعه دانش عنصري بينادي است كه اكتساب دانش را تكميل مي كند. بر مهارت ها و توليدات جديد، ايده هاي بهتر و فرايند كارامدترتمركز دارد. توسعه دانش در بردارنده ي همه تلاش هاي مديريتي است كه آگاهانه بر توليد توانايي ها يي تمر كز دارند كه هنوز در درون سازمان ارائه نشده اند يا حتي هنوز در درون يا بيرون آن وجود ندارند. در مرحله پنجم شرط لازم براي تبديل اطلاعات و تجارب منفك به آنچه كه كل سازمان بتواند از آن استفاده كند،توزيع و به اشتراك گذاشتن در درون سازمان است. در مرحله ششم تمام سعي مديريت دانش بر آن است تا اطمينان حاصل كند كه آيا دانش موجود سازمان به طورمفيدي درجهت منفعت آن به كار برده مي شود. پس گام هايي بايد برداشته شود تا اين تضمين حاصل آيد كه مهارت هاي ارزشمند و دارايي دانش مانند پروانه هاي ثبت اختراع و مجوزها كاملا مورد بهره برداري قرار مي گيرند. در مرحله هفتم قابليت هايي را كه درگذشته فراگرفتيم، بطور خودكار و در تمام مدت در دسترس نيستند. نگهداري گزينشي اطلاعات، مدارك و تجارت به مديريت نياز دارد.سازمان ها معمولا اظهار نارضايتي مي كنند كه سازمان دهي مجدد به قيمت از دست دادن بخشي از حافظه‌‌‌‌‌‌ (دانش)آنها تمام شده است. پس فرايند هاي گزينش، ذخيره سازي، و روز آمد كردن منظم دانش كه داراي ارزش بالقوه اي براي آينده اند، بايستي به دقت سازماندهي شوند. اگر اين كار صورت نگيرد، ممكن است كه تخصص هاي ارزشمند به سادگي دور انداخته شوند. نگهداري دانش به استفاده مؤثر از دامنه ي وسيعي از رسانه هاي ذخيره سازماني بستگي دارد. در مرحله هشتم براي سنجش دانش تجويزي، راهبردي و عملياتي نياز به روش ها داريم. روش تدوين اهداف دانش، روش هاي ارزيابي دانش را تعيين مي كند. بنابراين اگر موفقيت اهداف قبلا آشكار نشده با شد در مرحله ارزيابي آشكار مي شود. در اين پژوهش با نظر به ديدگاه گيلبرت پروست و همكارانش هشت عنصر( اهداف دانش ، شناسايي دانش، اكتساب دانش، توسعه دانش، اشتراك دانش، بهره‌گيري دانش، نگهداري دانش و ارزيابي دانش ) را جزو عناصر بنيادي مديريت دانش تلقي مي كينم.آنها طراحي كلي از حوزه هايي را فراهم مي سازند كه در آنجا مديريت فعال دانش امكان پذير است. مزيت منحصر به فرد اين رويكرد دارد آن است كه دانش را به عنوان تنها اصل تعیین ساختار در كانون قرار مي دهد. در اين پژوهش مديريت دانش متاثر از فناوري اطلاعات قرار مي گيرد. برمبناي الگوي نظري به طور كلي به كارگيري فناوري اطلاعات در اين پژوهش وضعيتي است؛ که فناوري اطلاعات را مثلثي در نظر بگيريم سه راس آن سيستم هاي اطلاعات (IS)، اتوماسيون اداری(OA) و ارتباطات(C) تشكيل مي دهند و ارتباط اين اجزاءتوسط رایانه به معناي فناوري اطلاعات است. 3-1 روش پژوهش در اين مطالعه، از روش تحقيق توصيفي و از نوع پس رويدادي( علي – مقايسه اي ) استفاده شد. روش علي- مقايسه اي يا روش پس رويداد معمولا ً به تحقیقی اطلاق مي شود كه در آنها پژوهشگر با توجه به متغير وابسته به بررسي علل احتمالي وقوع آن مي پردازد. به عبارت ديگر تحقيق علي – مقايسه اي گذشته نگر بوده و سعي بر آن دارد كه از معلول به علت احتمالي پي ببرد ( سرمد ، بازرگان، حجازي، 1383 ،ص100). در این تحقیق مديران از نظر به كار گيري فناوري اطلاعات، بر اساس نمره اي كه در چهار مؤلفه به كارگيري فناوري اطلاعات ( سيستم اطلاعات، اتوماسيون اداري، ارتباطات و رایانه) به دست مي آورند، به دوگروه بالا و گروه پایین تقسیم شده اند. به عبارت ديگر، مديران به دوگروه با به كارگيري میزان بالا و به كارگيري میزان پايين فناوري اطلاعات تفكيك شده اند. بر اين اساس، محقق بر آن بوده است كه تاثير میزان به كار گيري فناوري اطلاعات از سوی مديران دانشگاه فردوسي را بر نگرش آنان نسبت به مديريت دانش را بررسي نماید. اين پژوهش از حيث هدف در زمرۀ پژوهش هاي كاربردي است زيرا نتايج آن مي تواند در برنامه هاي كاربرد مديريت دانش و تشخيص جايگاه نگرش نسبت به مديريت دانش و به کارگیری فناوري اطلاعات مورد استفاده قرار گيرد. 3-2 ابزار پژوهش ابزار جمع آوری اطلاعات در پژوهش حاضر عبارتند از: 3-2-1 پرسشنامه مديريت دانش اين پرسشنامه محقق ساخته می باشد و بر اساس نظريه پروست که از هشت مؤلفه اصلي تشكيل دهنده مدل نظري پروست(نگرش به اهداف دانش، نگرش به شناسايي دانش، نگرش به اكتساب دانش، نگرش به توسعه دانش، نگرش به اشتراك دانش، نگرش به بهره‌گيري دانش، نگرش به نگهداري دانش و نگرش به ارزيابي دانش) تشکیل شده است با استفاده از طيف ليكرت پنج درجه ای تدوين و تنظيم شد. پرسشنامه مدیریت دانش از 56 سؤال تشکیل شده و با توجه به اینکه مدیریت دانش از 8 مؤلفه: اهداف دانش، شناسايي دانش، اكتساب دانش، توسعه دانش، اشتراك دانش، بهره‌گيري دانش، نگهداري دانش، ارزيابي دانش تشکیل شده است هر مؤلفه شامل 7 سؤال می شود. در این پرسشنامه سؤالات 1 تا 7 در مورد مؤلفه اول مدیریت دانش، سؤالات 7 تا 14 در مورد مؤلفه دوم، سؤالات 14 تا 21 در مورد مؤلفه سوم، سؤالات 21 تا 28 در مورد مؤلفه چهارم، سؤالات 28 تا 35 در مورد مؤلفه پنجم، سؤالات 35 تا 42 درمورد مولفه ششم، سؤالات 42 تا 49 در مورد مؤلفه هفتم، سؤالات 49 تا 56 در مورد مؤلفه هشتم مدیریت دانش می باشد. جدول 3-1 پرسشنامه مدیریت دانش، تعداد مؤلفه ها و سؤالات 3-2-2پرسشنامه فناوري اطلاعات اين پرسشنامه محقق ساخته می باشد که با نظر به چهار مؤلفه اصلي تشكيل دهنده مدل ثاقب تهراني(كاربرد رایانه، كاربرد سيستم هاي اطلاعات، كاربرد ارتباطات، كاربرد اتوماسيون اداري) براساس طيف ليكرت تنظيم و تدوين شد. پرسشنامه فناوری اطلاعات از 44 سؤال چهار گزینه ای براساس مقیاس لیکرت تشکیل شده است. در این پرسشنامه سؤالات 1 تا 11 در مورد مؤلفه اول رایانه، سؤالات 12 تا 21 در مورد سيستم هاي اطلاعات، سؤالات 22 تا 31 در مورد ارتباطات، سؤالات 32 تا 44 در مورد اتوماسیون اداری بوده است. جدول 3-2 پرسشنامه فناوری اطلاعات، تعداد مؤلفه ها و سؤالات 3-3پايايي ابزار پژوهش پايايی: اعتبار(اعتماد) يکی از ویژگيهای فنی ابزار اندازه گيری است. مفهوم ياد شده با اين امر سروکار دارد که ابزار اندازه گيری در شرايط يکسان تا چه اندازه نتايج يکسانی بدست می دهد (سرمد،1376). برای محاسبه ضريب قابليت اعتماد پرسشنامه های مديريت دانش و فناوري اطلاعات از روش آلفای کرونباخ استفاده شده است. پایایی آلفای کرونباخ پرسشنامه به کارگیری فناوری اطلاعات 94/. ، و پایایی آلفای کرونباخ پرسشنامه نگرش به مدیریت دانش 87/. می باشد . 3-4 روايی ابزار پژوهش اين مفهوم به اين سؤال پاسخ می دهد که ابزار انداره گيری تاچه حد خصيصه مورد نظر را می سنجد. در اين پژوهش براي تعيين روايي پرسشنامه نگرش به مديريت دانش ( برمبناي سازه هاي اصلي در مدل پروست) از داوری تخصصی مبتنی بر انطباق مقوله ها با نظریه استفاده شده است روايي سازه يك ابزار، بيان گر آن است كه ابزارهاي اندازه گيري تا چه اندازه يك سازه را كه مبناي نظري دارد مي سنجد(سرمد، بازرگان و حجازي ،1379،172). در نهایت روايي پرسشنامه هاي نگرش به مدیریت دانش و به کارگیری فناوری اطلاعات با نظر به توافق اجماعي متخصصان( استاد راهنما، اساتید مشاور، مرکز آمار و فناوری اطلاعات دانشگاه فردوسی، اساتید گروه کتابداری، اساتید گروه علوم روانشناسی و گروه علوم تربیتی دانشکده علوم تربیتی و همچنین اساتید گروه کامپیوتر دانشکده مهندسی دانشگاه فردوسی مشهد) مربوطه مورد تاييد قرار گرفته است. 3-5 جامعه آماري و گروه مورد بررسي جامعه آماری تمام رؤساي دانشکده‌ها، معاونين، مديران گروه‌هاي آموزشي دانشکده‌هاي مختلف دانشگاه فردوسی مشهدکه درسال تحصیلی 88-87 مشغول به کار می باشند(85 نفرN=). در این تحقیق به علت محدود بودن افراد جامعه آماری که جمعاً 85 نفر می باشند کل افراد جامعه آماری مورد مطالعه قرار گرفته اند بنابراین به جای نمونه گیری ازروش سرشماری استفاده شده است. به منظور تشخیص میزان استفاده از فناوری اطلاعات پرسشنامه پس از تکمیل پرسشنامه ها لیست افراد بر اساس نمره کسب شده در این پرسشنامه که پاسخ های آن بر روی طیف لیکرت 4 درجه ای (زیاد (همیشه)– متوسط(گاهی)- به ندرت – هیچ) بود، مرتب شد. که به سه گروه بالا، متوسط، پایین تقسیم شدند. سپس گروه متوسط حذف و دو گروه استفاده کننده بالای و پایین از فناوری، همتاسازی شدند. همتا سازی بر اساس مرتبه دانشگاهی ابتدا صورت گرفت که یک فرد از گروه بالا فناوری و یک فرد ازگروه پایین فناوری اطلاعات در مرتبه استادیار، دانشیار و استاد همتا سازی صورت گرفته است، و تا حد امکان همتا سازی بر اساس رشته تحصیلی و سابقه مدیریتی در آموزش عالی نیز انجام گرفت مثلاً تلاش شد یک استادیار در علوم انسانی از گروه بالا که دارای سابقه زیر 5 سال باشد با یک استادیار از گروه پایین با همان خصوصیات همتا شوند و سپس اطلاعات با یکدیگر مورد مقایسه قرار گرفتند. از مجموع 85 مدير تنها 61 مدير در دسترس بودند و به پرسشنامه فناوری اطلاعات پاسخ دادند. جدول 3 -3 همتاسازی بر اساس مرتبه دانشگاهی جدول 3 -4 همتاسازی بر اساس رشته تحصیلی جدول 3-5 سابقه مدیریتی در آموزش عالی 3-6 روش تجزيه و تحليل داده هاي پژوهش براي تحليل داده ها و پاسخدهي به فرضيه ها از آزمون آماري و مقايسه دو ميانگين مستقل (T) بهره گيري شده است. بر اين اساس براي پاسخدهي به فرضيه هاي 1 تا 8 از آزمون مقايسه دو ميانگين مستقل استفاده شده است. ضمناً برای تجزیه و تحلیل داده های از نرم افزار های Excel Ms و Spss استفاده شده است. در اين فصل به توصيف و تجزيه و تحليل اطلاعات حاصل از پرسشنامه‌ها پرداخته می شود. از آن ‌جايي كه هر پژوهش به دنبال اهداف خاصي مي ‌باشد و رسيدن به آنها توجيه‌كننده موضوع پژوهش است لذا انجام پژوهش و تجزيه و تحليل اطلاعات و بررسي يافته‌ها محقق را به سوي شناخت بهتر هدايت و زمينه را براي تحقيقات بعدي آماده مي‌سازد. بدين‌منظور اين فصل در دو بخش به موضوعات پژوهش مي‌پردازد. در بخش اول توصيف داده‌ها شامل بررسي مشخصات فردي پاسخ‌دهندگان و پاسخ افراد به سؤالات در زمينه‌هاي مختلف توجه شده و در بخش دوم ضمن ارائه فرضیه های تحقيق به آزمون آنها توجه می شود. 4-1 توصیف ویژگی های جمعیت شناختی در این قسمت ابتدا داده های مربوط به فناوری اطلاعات و سپس داده های مدیریت دانش ارائه می شود. در جداول ذیل نمره کل پاسخ دهندگان به پرسشنامه سنجش به کارگیری فناوری اطلاعات از نظر رشته تحصیلی، سمت، مرتبه دانشگاهی، سابقه مدیریتی در آموزش عالی، سابقه آموزشی در آموزش عالی، و تجربه کاری نمایش مورد بررسی قرار می گیرند. 4-1-1 داده های مربوط به فناوری اطلاعات توزیع رشته تحصیلی پاسخ دهندگان جدول 4-1 رشته تحصیلی یافته های حاصل از جدول 4-1 نشان می دهدکه 48% از مدیران پاسخ دهنده علوم انسانی، 52% علوم غیر انسانی، می باشند. مشاهده می شود که تعداد مدیران در دو حوزه تقریبا برابر است. توزیع سمت پاسخ دهندگان جدول 4-2 سمت پاسخ دهندگان یافته های حاصل ازجدول 4-2 نشان می دهد که 58 % مدیران پاسخ دهنده مدیر گروه، 34 % معاون، 8% ریس دانشکده می باشند. بنابراین مدیر گروه، معاون و رییس در دانشکده ها با سمت های متفاوت می توانند تاثیرات گوناگون در بهره وری و اثربخشی سازمان داشته باشند. یعنی نوع سمت شرایط تصمیم گیری را متفاوت می سازد و از طرف دیگر انتظار می رود که بتوان به نتایج به دست آمده از این جامعه آماری اعتماد نمود. جدول 4-3 مرتبه دانشگاهی توزیع مرتبه دانشگاهی پاسخ دهندگان یافته های حاصل ازجدول 4-3 نشان می دهدکه 10 % از مدیران پاسخ دهنده استاد، 18 % دانشیار ، 72% استادیار می باشند. جدول 4-4 سابقه مدیریتی در آموزش عالی توزیع سابقه مدیریتی در آموزش عالی پاسخ دهندگان یافته های حاصل ازجدول 4-4 نشان می دهدکه 41 % از مدیران پاسخ دهنده زیر 5 سال، 31 % 6 تا 12سال ، 15 % 13 تا 20 سال، 13 % بالای 20 سال، می باشند. همانطور که ملاحظه می شود 41% از پاسخ دهندگان سابقه مدیریت کمی در آموزش عالی دارند. در عین حال، مجموعاً 59 در صد از مدیران 6 تا بالای 20 سال سابقه مدیریتی در آموزش عالی دارند و این امر می تواند به اهمیت تجربه مدیریتی آنها تاکید کند. توزیع سابقه آموزشی در آموزش عالی پاسخ دهندگان جدول 4-5 سابقه آموزشی در آموزش عالی یافته های حاصل ازجدول 4-5 نشان می دهدکه 30 % از مدیران پاسخ دهنده زیر 5 سال، 13% 6 تا 12سال ، 34 % 13 تا 20 سال ، 23 % بالای 20 سال، می باشند. تجربه در فرایند یاد دهی و یادگیری یکی از عوامل مهم در پردازش داده، اطلاعات و دانش است. بخصوص اطلاعات به روز و جدید، در این زمینه فناوری اطلاعات می تواند یکی از مهم ترین و موثر ترین ارکان تعمیق، تسریع و تحکیم فرایند یاد دهی و یادگیری باشد. لذا با توجه به اینکه 57% با سابقه آموزشی در آموزش عالی از 13 تا بالای20 سال سابقه دارند. این قابلیت می تواند با بکار گیری برنامه های مفید و سازنده توسط فناوری اطلاعات در خدمت مهار و کنترل داده ها و اطلاعات باشد. توزیع تجربه کاری پاسخ دهندگان جدول 4-6 تجربه کاری یافته های حاصل ازجدول 4-6 نشان می دهدکه 66 % از مدیران پاسخ دهنده مجموعاً بالاتر از 13 سال (برخی اوقات بیش از30 سال) تجربه کاری دارند. این امر می تواند غنی بودن تجربه ها را که یکی از مولفه های موثر بر مدیریت دانش است را نشان دهد. تجربه کاری مدیران دانشگاه فردوسی مشهد بطور کلی بیانگر این مطلب است که 16% فقط زیر 5 سال سابقه کاری در دانشگاه دارند. یعنی 84% افراد از 13 سال تا بالای 20 سال سابقه کاری دارند که این نتایج بیش از پیش نیاز به کار گیری فناوری اطلاعات توسط مدیران را افزایش می دهد. دانش را می توان ترکیبی از اطلاعات، نگرش، تجربه کاری و مهارت مدیران در انجام وظایف سازمانی دانست. از این لحاظ تعداد بیشتری از مدیران دانشگاه فردوسی دارای تجربه کاری بالایی می باشند. داده های مربوط به فناوری اطلاعات جدول 4-7 داده های مربوط به فناوری اطلاعات(n=61) داده های فوق (جدول 4-7 ) حاصل از تجزیه و تحلیل پرسشنامه فناوری اطلاعات می باشد. بطور کلی از کل 85 نفر رییس، معاون و مدیر گروه دانشکده های دانشگاه فردوسی که جامعه اصلی تحقیق را شامل می شدند، فقط 61 نفر پرسشنامه فناوری اطلاعات را تکمیل کردند و نظر خود را در مورد گویه های مورد نظر ارائه دادند. داده های مربوط به فناوری اطلاعات در چهار مؤلفه رایانه، سیستم اطلاعات، ارتباطات و اتوماسیون اداری در جدول 4-7 نمایش داده شده است. داده های مربوط به چهار مؤلفه فناوری اطلاعات در کل جامعه آماری مورد پژوهش، مشاهده می شود. میانگین نمره رایانه 31/04، سیستم اطلاعات 24/67، ارتباطات 25/55 و اتوماسیون اداری 67، کسب شده است. تعداد سؤالات این پرسشنامه برای هر مؤلفه یکسان نبوده یعنی مؤلفه رایانه 11 سؤال، مؤلفه سیستم اطلاعات 10 سؤال، مؤلفه ارتباطات 10 سؤال و مؤلفه اتوماسیون اداری 13 سؤال می باشند. همان گونه که مشاهده می کنید بیشترین نمره متعلق به رایانه بوده و کمترین نمره متعلق به سیستم اطلاعات. وجود رایانه در محل کار هر مدیر به سهولت قابل دسترسی است. یادگیری رایانه نیز بسیار راحت شده است. از طرف دیگر رایانه نیز عامل ارتباط دهنده از فناوری اطلاعات می باشد. حتی امروزه افراد نیز برای ارتباطات از رایانه و اینترنت استفاده می کنند. چند رسانه بودن رایانه نیز وابستگی افراد به آن را افزایش داده است. وجهه افرادی که در سازمان های امروزی از رایانه استفاده می کنند وجهه ای مثبت می باشد. که این امر باعث یک ملاک توانایی و مهارت مدیران در به روز و جدید کردن اطلاعات و دانش نیز محسوب و در ارتقاع شغلی آنان نیز مورد توجه است. بنابراین، مولفه رایانه بیشتر نسبت به دیگر مولفه های فناوری اطلاعات مورد استفاده قرار گرفته است. مولفه سیستم اطلاعات که نقش مهمی در جمع آوری، نگهداری، و پردازش داده ها و پردازش و تحلیل آنها به اطلاعات را در فناوری اطلاعات دارد که کمترین استفاده را توسط مدیران داشته است.طیف میانگین در پرسشنامه فناوری اطلاعات به گزینه "هیچ" نمره 1 و به گزینه "زیاد(همیشه)" نمره 4 داده شده است. تعداد سوالات فناوری اطلاعات 44 سؤال بوده است. میانگین طیف این پرسشنامه 110 می باشد. 4--1 -2 داده های مربوط به مدیریت دانش پرسشنامه سنجش نگرش به مدیریت دانش در مرحله دوم یعنی زمانی که مشخص شد در دانشگاه فردوسی دو گروه کاملاً متفاوت مدیران از لحاظ به کار گیری فناوری اطلاعات وجود دارد بین مدیران توزیع گردید. این پرسشنامه دارای هشت مؤلفه ی هفت سؤالی می باشد که مؤلفه های مدیریت دانش از دیدگاه پروست را مورد سنجش قرار می دهد. لازم به ذکر است که در این مرحله بیشتر مدیرانی مد نظر بودند که پرسشنامه نگرش به مدیریت دانش را تکمیل نمایند که در در دو گروه به کار گیری بالا و پایین فناوری اطلاعات قرار داشتند. در کل 49 نفر به این پرسشنامه جواب دادند. این پرسشنامه بر اساس طیف لیکرت شامل پنج گزینه "کاملاً موافقم، موافقم، تاحدی موافقم، مخالفم و کاملاً مخالفم" می باشد. داده های زیر مربوط به این پرسشنامه می باشد. توصیف داده های نگرش به مدیریت دانش جدول 4-8 توصیف داده های نگرش به مدیریت دانش(n=49) همان گونه که در جدول4-8 مشاهده می شود داده های مربوط به مؤلفه های مدیریت دانش در هشت مؤلفه اهداف، شناسایی، اكتساب، توسعه، اشتراك، بهره‌ گيري، نگهداري و ارزیابی در جدول 4-8 نمایش داده شده است. سؤالات پرسشنامه در هشت مؤلفه برابر است . نمودار میانگین مؤلفه های مدیریت دانش نمره میانگین مؤلفه های اهداف دانش 22/24، شناسایی دانش23/97، اکتساب دانش23/77، توسعه دانش 27/77، اشتراک دانش 27/95 بهره گیری دانش 25/00، نگهداری دانش 24/77 و ارزیابی دانش 24/53 می باشد. همانطور که در نمودار میانگین مؤلفه های نگرش به مدیریت دانش مشادهده بیشترین نمره در اشتراک و کمترین نمره در اهداف کسب شده است. با توجه به اینکه کمترین نمره ای که هر پاسخ دهنده به مؤلفه های مدیریت دانش می توانستند بدهند 7 و نمره میانگین طیف 21 و حداکثر آن 35 می باشد. در کل مدیران نسبت به مدیریت دانش تا حدی نگرش مثبت دارند. یعنی از حد متوسط نمره هر مؤلفه یعنی 21 بیشتر می باشند. از وضعیت نمرات فوق می توان نتیجه گرفت که کلیه افرادی که به پرسشنامه نگرش به مدیریت دانش پاسخ داده اند، نسبت به نمره متوسط وضعیت مناسب دارند. این نتیجه نشان دهنده نگرش مثبت به مؤلفه های مدیریت دانش می باشد. 4-2. تحلیل استنباطی داده ها 4-2-1 بررسی وضعیت کلی به کار گیری فناوری اطلاعات در میان مدیران دانشگاه فردوسی مشهد. در این بخش کل پرسشنامه های کامل شده در زمینه فناوری اطلاعات مورد بررسی قرار گرفت و نمره میانگین کسب شده از سوی کل پاسخ دهندگان با نمره میانگین قابل کسب در این پرسشنامه بوسیله T One-Sample مورد مقایسه قرار گرفت. جدول 4-9 وضعیت کلی به کارگیری فناوری اطلاعات جدول 4-10 وضعیت کلی به کار گیری فناوری اطلاعات همانطور که در جداول 4-9 و 4-10 مشاهده می شود در مجموع مدیران دانشگاه فردوسی از فناوری اطلاعات بالا تر از سطح متوسط استفاده می کنند. توضیح شیوه دسته بندی افراد در دو گروه استفاده کننده بالا و پایین از فناوری اطلاعات: به منظور تشخیص میزان استفاده از فن آوری اطلاعات پرسشنامه ای حاوی 44 سوال به افراد ارائه گردید. پس از تکمیل پرسشنامه ها لیست افراد بر اساس نمره کسب شده در این پرسشنامه که پاسخ های آن بر روی طیف لیکرت 4 درجه ای(زیاد (همیشه)– متوسط(گاهی)- به ندرت – هیچ) بود. که به سه گروه بالا، متوسط، پایین تقسیم شدند. سپس گروه متوسط حذف و دو گروه استفاده کننده بالا و پایین از فناوری، همتاسازی شده و سپس اطلاعات با یکدیگر مورد مقایسه قرار گرفتند. جدول 4-11 وضعیت دو گروه بالا و پایین در پرسشنامه مر بوط به سنجش بکار گیری فناوری اطلاعات 4-2-2 بررسی وضعیت دو گروه بالا و پایین در پرسشنامه مر بوط به سنجش به کار گیری فناوری اطلاعات. نمرات فناوری اطلاعات در دو گروه بالا و پایین در جدول 4-11 نمایش داده شده است همانگونه که مشاهده می شود میانگین نمره فناوری اطلاعات در گروه پایین 94/46 و در گروه بالا 136/93 حاصل شد.از آنجا که استفاده از آزمون T One-Sample جهت بررسی وضعیت نمره میانگین هر یک از دو گروه بالا و پایین با نقطه میانگین 110 استفاده گردید. 4-2-3 نمرات مربوط به فناوری اطلاعات گروه بالا جدول 4-12 نمرات مربوط به فناوری اطلاعات گروه بالا جدول 4-13 نمرات مربوط به فناوری اطلاعات گروه بالا در جدول 4-12 و 4-13 به مقایسه نمره فناوری اطلاعات در گروه بالا و ارزش متوسط (110) پرداخته شده است. این جدول نشان می دهد که اختلاف دو میانگین از نظر آماری در سطح 99/0 معنادار است. یعنی میانگین نمره فناوری اطلاعات در گروه بالا نسبت به ارزش متوسط در سطح کاملاً بالاتری قرار دارد و افراد این گروه به طور معناداری از فناوری اطلاعات زیاد استفاده می کنند. 4-2-4 نمرات مربوط به فناوری اطلاعات گروه پایین جدول 4-14 نمرات مربوط به فناوری اطلاعات گروه پایین جدول 4-15 نمرات مربوط به فناوری اطلاعات گروه پایین در جدول 4-14 و 4-15 به مقایسه نمره فناوری اطلاعات در گروه پایین و ارزش متوسط (110) پرداخته شده است. اختلاف دو میانگین(T) از نظر آماری در سطح 99/0 معنادار است. اما این اختلاف در جهت منفی است. یعنی میانگین نمره فناوری اطلاعات در گروه پایین نسبت به ارزش متوسط در سطح پایین تری قرار دارد و افراد این گروه به طور معناداری از فناوری اطلاعات کم استفاده می کنند. 4-2-5 مقایسه دو گروه (به کار گیری بالا و پایین فناوری اطلاعات) حسب نمره نگرش به مدیریت دانش جدول 4-16 نگرش به مؤلفه های مدیریت دانش در جدول فوق مشاهده می شود میانگین افرادی که استفاده بیشتری از فناوری اطلاعات دارند در همه مؤلفه ها ظاهراً از میانگین نگرش افرادی که استفاده کمتری از فناوری اطلاعات دارند بیشتر است. اما به جهت بررسی اینکه تفاوت معنادار می باشد یا خیر، از آزمون T برای گروه های مستقل استفاده گردید. نتایج این آزمون در جدول 4-17 مشاهده می شود. جدول 4-17 نگرش به مؤلفه های مدیریت دانش در جدول 4-17 مؤلفه های مدیریت دانش در دو گروه فناوری اطلاعات بالا و پایین مقایسه شده است. همان گونه که مشاهده می شود اختلاف میانگین فقط در مولفه نگهداری دانش در سطح 95/. معنادار است و در سایر مولفه ها این تفاوت معنا دار مشاهده نشد. 4-2-6 فرضيه اصلی پژوهش گروهی از مدیران که استفاده بالاتری از فناوری اطلاعات دارند نسبت به گروهی که استفاده کمتری می کنند دارای نگرش بالاتری نسبت به مدیریت دانش دارند. جدول 4-18 مقایسه مدیران دارای به کار گیری فناوری اطلاعات بالا و پایین از منظر نمره ی نگرش به مدیریت دانش جدول 4-19 آزمون مقایسه دو میانگین مستقل مدیران دارای به کار گیری فناوری اطلاعات بالا و پایین براي متغير مدیریت دانش برای بررسی این فرضیه از آزمون T برای دو نمونه مستقل استفاده شده است. نتایج توصیفی و مقایسه دو گروه در جدول 4-18 ارائه شده است. ابتدا آزمون برابری واریانسها توسط آماره F انجام شده است. ارزش احتمال معنی داری خطا ( sig) برابر با /67 0 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره مدیریت دانش در دو گروه مدیران دارای بکار گیری فناوری اطلاعات بالا و پایین برابر 21/ بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره مدیریت دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-18 ) و (4-19)، بين میانگین نگرش به اهداف دانش میان مديران دو گروه بکارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظرنگرش به مدیریت دانش تفاوت معني داري وجود ندارد. 4-2-7 نمره نگرش به اهداف دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. برای پاسخ به این فرضیه از آزمون T برای دو جامعه مستقل استفاده شده است. نتایج توصیفی و مقایسه دو گروه در جدول 4-20 ارائه شده است. جدول 4-20 مقایسه مدیران دارای به کار گیری فناوری اطلاعات بالا و پایین از منظر نمره ی نگرش به اهداف دانش جدول 4-21 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اهداف دانش ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /94 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره اهداف دانش در دو گروه مدیران دارای بکارگیری فناوری اطلاعات بالا و پایین برابر /108 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره اهداف دانش در دو گروه با اطمینان 95/0 تفاوت معنی داری وجود ندارد. با توجه به جداول (4-20 ) و (4-21)، بين میانگین نگرش به اهداف دانش میان مديران دو گروه بکارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظرنگرش به اهداف دانش تفاوت معني داري وجود ندارد. 4-2-8 نمره نگرش به شناسايي دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-22 مقایسه مدیران دارای به کار گیری فناوری اطلاعات بالا و پایین از منظر نمره ی نگرش به شناسايي دانش جدول 4-23 آزمون مقایسه دو میانگین مستقل مدیران دارای به کار گیری فناوری اطلاعات بالا و پایین براي متغير شناسايي دانش. ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /11 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره شناسايي دانش در دو گروه مدیران دارای به کارگیری فناوری اطلاعات بالا و پایین برابر /11 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره شناسايي دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-22) و (4-23)، بين میانگین نگرش به شناسايي دانش، میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به شناسايي دانش تفاوت معني داري وجود ندارد. 4-2-9 نمره نگرش به اكتساب دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-24 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به اکتساب دانش جدول 4-25 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اكتساب دانش. ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با 22 / و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره اكتساب دانش در دو گروه مدیران دارای به کارگیری فناوری اطلاعات بالا و پایین برابر 22 / بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره اكتساب دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-24) و (4-25)، بين میانگین نگرش به اكتساب دانش میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به اكتساب دانش تفاوت معني داري وجود ندارد. جدول 4-26 . مقایسه مدیران دارای به کار گیری فناوری اطلاعات بالا و پایین از منظر نمره ی نگرش به توسعه دانش 4-2-10 نمره نگرش به توسعه دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-27 آزمون مقایسه دو میانگین مستقل مدیران دارای به کار گیری فناوری اطلاعات بالا و پایین براي متغير توسعه دانش. ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /15 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره توسعه دانش در دو گروه مدیران دارای به کارگیری فناوری اطلاعات بالا و پایین برابر /85 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره توسعه دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-26) و (4-27)، بين میانگین نگرش به توسعه دانش میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به توسعه دانش تفاوت معني داري وجود ندارد. 4-2-11 نمره نگرش به اشتراك دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-28 مقایسه مدیران دارای به کار گیری فناوری اطلاعات بالا و پایین از منظر نمره ی نگرش به اشتراك دانش جدول 4-29 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير اشتراك دانش. ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /38 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره اشتراك دانش در دو گروه مدیران دارای به کارگیری فناوری اطلاعات بالا و پایین برابر /23 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره اشتراك دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-28) و (4-29)، بين میانگین نگرش به اشتراك دانش میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به اشتراك دانش تفاوت معني داري وجود ندارد. 4-2-12 نمره نگرش به بهره‌گيري دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-30 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به بهره‌گيري دانش جدول 4-31 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير بهره‌گيري دانش ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /08 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره بهره‌ گيري دانش در دو گروه مدیران دارای به کارگیری فناوری اطلاعات بالا و پایین برابر /36 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره بهره‌ گيري دانش مدیران در دو گروه با اطمینان 95/0 تفاوت معنی داری وجود ندارد. با توجه به جداول (4-30) و (4-31)، بين میانگین نگرش به بهره‌گيري دانش میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به بهره‌گيري دانش تفاوت معني داري وجود ندارد. 4-2-13 نمره نگرش به نگهداري دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-32 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به نگهداري دانش جدول 4-33 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير نگهداري دانش ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /70 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره نگهداري دانش در دو گروه مدیران دارای بکارگیری فناوری اطلاعات بالا و پایین برابر /04 بوده كه بر اين اساس با اطمینان 95/0 تفاوت بين اين دو گروه معني دار تلقي مي شود (05/0 < P)/ بنابراین فرضیه برابری میانگین ها رد می شود یعنی بین نمره نگهداري دانش مدیران در دو گروه با اطمینان 95/0 تفاوت معنی داری وجود دارد. با توجه به جدول (4-32) و (4-33)، بين میانگین نگرش به نگهداري دانش میان مديران دو گروه به کارگیری بالا و پایین فناوری اطلاعات تفاوتی مشاهده می شود و این بدان معناست که در بین مديران دو گروه فوق از نظر نگرش به نگهداري دانش تفاوت معني داري وجود دارد. جدول 4-34 مقایسه مدیران دارای به کارگیری فناوری اطلاعات بالا و پایین از منظر نمره ی نگرش به ارزیابی دانش 4-2-14 نمره نگرش به ارزیابی دانش مديراني كه استفاده بالاتري از فناوري اطلاعات دارند نسبت به گروهي كه استفاده كمتري از فناوري اطلاعات دارند بيشتر است. جدول 4-35 آزمون مقایسه دو میانگین مستقل مدیران دارای به کارگیری فناوری اطلاعات بالا و پایین براي متغير ارزیابی دانش ابتدا آزمون برابری واریانسها توسط آماره F انجام شده است. ارزش احتمال معنی داری خطا (sig) برابر با /52 و از 05/0 بیشتر است بنابراین فرض برابری واریانس رد نمی شود. چنانچه مشاهده مي شود، ارزش معني داري خطا (sig) براي تفاوت ميانگين نمره ارزيابي دانش در دو گروه مدیران دارای به کارگیری فناوری اطلاعات بالا و پایین برابر /90 بوده كه بر اين اساس با اطمینان 95/0 تفاوت بين اين دو گروه معني دار تلقي نمي شود (05/0 < P). بنابراین فرضیه برابری میانگین ها رد نمی شود یعنی بین نمره ارزيابي دانش مدیران در دو گروه با اطمینان 95/0 تفاوت معنی داری وجود ندارد.با توجه به جداول (4-34) و (4-35)، بين میانگین نگرش به ارزیابی دانش میان مديران دو گروه به کارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به ارزیابی دانش تفاوت معني داري وجود ندارد. مقدمه دانش كه در قلب تمدن بشري جا دارد، نيروي محركة خلاقيت، فرهنگ و معرفت انساني است. دانش همان كاربري اطلاعات و تعامل آن با ذهن انساني است كه بدان معني و مفهوم مي‌بخشد. سازمانها براي توسعه، در شرايط سخت رقابتي امروز به مدیریت دانش نیاز دارند. هرچند شأن و اهميت دانش در ادارة بهتر امور بشري پديدة تازه كشف شده‌اي نيست، اما تأكيد بر آن همچون يك سرماية اساسي و كوشش جهت‌ دار براي افزايش و بهبود دانش، بر مرتبه‌هاي اهميت آن افزوده است. در همین راستا همة سازمان ها، سهام داران، ذي‌نفعان، مشتريان و اعضاي آن به‌ويژه مديران، نيازمند درك روشني از دانش سازماني هستند. مدیران بايد بدانند كه فرآیند خلق دانش چگونه فعال مي‌شود، به وسیله چه كساني آفريده مي‌شود، دانش چگونه حفظ مي‌شود و به چه ترتيب گسترش مي‌يابد؟ و.... ضرورت اين دانايي‌ها به‌ويژه براي سازمانهاي آموزشي مانند دانشگاه كه دانش را در دل خود پردازش مي‌كنند، بيشتر است. از آنجاییکه پیشرفت در هر زمینه ای به توسعه علمی نیاز دارد، توسعه علمی به برنامه ریزی دقیق در زمینه های مختلف علوم، نخستین گام برای برنامه ریزی هم، شناخت وضع موجود است. از این رو این پژوهش به بررسی تاثیر به کارگیری فناوری اطلاعات بر نگرش مدیران به مدیریت دانش و عوامل موثر بر آن در میان اعضای هیئت علمی دانشگاه فردوسی مشهد به عنوان نمونه ای از جوامع دانشگاهی ایران پرداخته است. لذا ویژگی منحصر به فرد این پژوهش ایجاد تصویر و چار چوب برای مدیران است که می خواهند با به كارگيري تفكر سيستمي و تغيير الگوهاي ذهني، قادر باشند به خلق واقعيت خودشان با بهره گیری از توانایی های کل دانشگاه مزیت رقابتی را قابل دسترس نمایند. بحث و تفسیر اين پژوهش با هدف بررسي تاثیر ميان به کارگیری فناوری اطلاعات بر نگرش مدیریت دانش مديران دانشکده های دانشگاه فردوسی مشهد انجام شد. جهت انجام اين پژوهش از روش علی- مقایسه ای و از روش نمونه گیری سرشماری استفاده گرديد. ابزار گردآوری داده ها در این پژوهش، پرسشنامه فناوری اطلاعات براي بکارگیری فناوری اطلاعات با ضریب پايايي 94.7/0 و پرسشنامه مدیریت دانش با ضریب پايايي87.8/0 می باشد. همچنین برای تجزیه و تحلیل داده ها از آزمون t (t-test) استفاده شده است. نتايج حاصل از تجزیه و تحلیل دادهها نشان داد که تاثیر معناداري ميان بکارگیری فناوری اطلاعات و نگرش نسبت به مدیریت دانش مشاهده نشده است. فناوری اطلاعات داراي چهار مؤلفه رایانه، سیستم اطلاعات، ارتباطات، اتوماسیون اداری است و مدیریت دانش شامل هشت مؤلفه اهداف دانش ، شناسايي دانش، اكتساب دانش، توسعه دانش، اشتراك دانش، بهره‌گيري از دانش، نگهداري دانش و ارزيابي دانش ميباشد. در بررسي ميان هر يك از متغيرها با مولفههاي فناوری اطلاعات و مؤلفههاي مدیریت دانش، مشاهده گرديد كه نگرش به مدیریت دانش با مؤلفههاي فناوری اطلاعات تاثیر معناداري وجود ندارد. 5-1 فرضیه اصلی با توجه به يافتههاي حاصل از تجزيه و تحليل دادهها در جداول (4-18 ) و (4-19)، بين میانگین نگرش به مدیریت دانش میان مديران دو گروه بکارگیری بالا و پایین فناوری اطلاعات تفاوتی مشاهده نمی شود و این بدان معناست که در بین مديران دو گروه فوق از نظر نگرش به مدیریت دانش تفاوت معني داري وجود ندارد. بحث و تفسير مديريت دانش یعنی فرايندي فعال و رهنمودي كه مستلزم مداخله عمدي و سنجيده است. بطور كلي مديريت دانش بايستي به مديران كمك كند تا دانش را يك منبع كه ايده هاي عملي را بر انگيزد و قابل اجرا باشد تلقي كنند (پروست، 2000). فناوری اطلاعات این امکان را برای مدیریت دانش فراهم می کند که در تمامی مراحل اجرای فرایند مدیریت دانش یعنی از مرحله تعیین اهداف، شناسایی و ... تا مرحله ارزشیابی، ابزاری توانمند برای تبدیل داده به اطلاعات و تبدیل اطلاعات به دانش را برای مدیران فراهم کند. فناوری اطلاعات تا کنون بیشترین سهم را در مدیریت دانش داشته، به طوری که در پشت تمامی فعالیتهای مدیریت دانش، فناوری اطلاعات نهفته بوده است(دراکر، 1988 و کویین و سنگه، شرمر2000 ). آلن رادینگ در این رابطه اظهار نظر می کند که" بسياري از سازمان‌ها به مديريت دانش از جنبه اطلاعات، از طريق فناوري اطلاعات(IT) و نظام‌هاي اطلاعات (IS) و ارتباطات شبکه‌اي نزديک مي‌شوند. آنها از آنجا، ساختار معماري مديريت دانش خود و زيرساخت فني مدیریت دانش را مي‌سازند". آلن رادینگ همچنین بر این عقیده است که معماری مدیریت دانش، دارای زیر ساخت فنی می باشد. اما در اين پژوهش بين دو متغير "نگرش به مدیریت دانش" و "به کار گیری فناوری اطلاعات" تاثیر معناداري مشاهده نشد. ممكن است شيوههاي رهبري و كنترل و ارزيابي در دانشگاه فردوسی جهت دار بسوی مدل مدیریتی مدیریت دانش نبوده که اين امر باعث عدم ارتباط بین بکار گیری فناوری اطلاعات و تاثیر آن بر نگرش نسبت به مدیریت دانش توسط مدیران دانشگاه شده است. در این راستا می توان عوامل زیر را نیز خاطر نشان شد: جامعه هدف جامعه ای دانشگاهی بوده است که صرف نظر از بکار گیری دانش در دانشگاه با نگرشی مثبت بطور عموم به دانش، و بطور اخص به مدیریت دانش توجه دارند بخاطر اینکه دانشگاه یکی از اصلی ترین و مهمترین ارکان اصلی توسعه مرزهای دانش در جوامع بشری بوده است. از نظر توصیفی با توجه به جدول 4-8 در زمینه معدل هر مؤلفه مدیریت دانش، مشاهده می شود که اهداف 22/24، شناسایی 23/97، اكتساب 23/77، توسعه 27/77، اشتراك 27/95، بهره‌ گيري 25/00، نگهداري 24/77، ارزیابی24/53، امتیاز ممکن را از سوی مدیران کسب کرده اند، که داده های فوق جهت مثبت به سمت نگرش به مدیریت دانش را بین مدیران دانشگاه فردوسی نشان می دهد. 5-2 فرضيه فرعی اول با توجه به يافتههاي حاصل از تجزيه و تحليل دادهها در جداول (4-20 ) و (4-21)، بين میانگین نگرش به "اهداف دانش" میان مديران دو گروه با بکارگیری بالا و پایین فناوری اطلاعات تفاوتی مشاهده نمی شود. این بدان معناست که در بین مديران دو گروه فوق از نظرنگرش به اهداف دانش تفاوت معني داري وجود ندارد. نتیجه نشان ميدهد كه با افزايش بکارگیری فناوری اطلاعات، نگرش مثبت به اهداف دانش افزايش نمي يابد. بحث و تفسير اهداف دانش، به مديريت دانش جهت مي دهد و تعيين مي كند كه چه مهارت هايي و تا چه سطحي بايد توسعه يابند. یکی از وظایف اصلی مدیریت، تعریف اهداف است تا از این طریق به فرایندهای اساسی سازمان جهت دهد. عنصر هسته ی برنامه ریزی راهبردی، توافق بر سر اهداف راهبردی است که این توافق به ترتیب، اساس اجرا و نظارت را فراهم می سازد. اهداف سازمان، جهت کلی را مشخص می سازد، جهتی که فعالیت های سازمان در آن توسعه می یابد. اهداف، اساساً با تحت تاثیر قرار دادن رفتار کارکنان این عمل را انجام می دهند. بر اساس یافته های این تحقیق بکارگیری فناوری اطلاعات بر نگرش اهداف دانش مدیران تاثیری نداشته است که می توان دلایل احتمالی ذیل را برای این یافته برشمرد: تدوین اهداف راهبردی و مالی و برنامه ریزی آن از طریق وزارتخانه صورت می گیرد، بنابر این تدوین و اجرای اهداف دانش نمی تواند برای مدیران اجرایی ملموس و مشخص باشد. از سوی دیگر در مدیران نسبت به تاثیر به کارگیری فناوری اطلاعات و نگرش به اهداف دانش نگرش مثبت ندارند. این تحقیق در این راستا صورت گرفت تا این تاثیر و میزان آن را مشخص نماید. عوامل دیگر در این راستا عبارتند از: فرهنگ سازمانی، تعهد و اعتماد مدیران ارشد به اهداف دانش، نقش نداشتن مدیران زیر دست در تدوین چشم انداز و رسالت سازمان، مشخص نبودن اینکه وظایف، کار کرد نقش مدیریت دانش در دانشگاه چیست؟ از طرف دیگر، همه مدیران به این جمله نگرش مثبت دارند که دانش عامل اساسی موفقیت است، اما همین مدیران در بکار گیری اهداف دانش از طریق فناوری اطلاعات، راهبردی مشخص در سازمان برایشان تعریف نشده است، که می توان به آن قابلیت استفاده نشده اطلاق نمود به عبارت دیگر آن نوعی چشم پوشی نسبت به مزیت بالفعل رقابتی است. 5-3 فرضيه فرعی دوم با توجه به يافتههاي حاصل از تجزيه و تحليل دادهها در جداول (4-22) و (4-23)، بين میانگین نگرش به "شناسايي دانش"، میان مديران دو گروه با به کارگیری بالا و پایین فناوری اطلاعات تفاوتی مشاهده نمی شود. این بدان معناست که در بین مديران دو گروه فوق از نظر نگرش به شناسايي دانش تفاوت معني داري وجود ندارد و نشان ميدهد كه با افزايش بکار گیری فناوری ، نگرش به "شناسایی دانش" افزايش نمي يابد. بحث و تفسير مديريت دانش اثر بخش در شناسایي دانش، شفافيت كافي دروني و بيروني سازمان را تضمين مي كند و به كاركنان كمك مي كند تا آنچه را كه نياز دارند بيابند. برای این منظور نقشه های دانش، کتابچه های راهنمای متخصصان، و شبکه داخلی و مانند آنها ابزارهایی برای شناسایی دانش محسوب می شوند. از دیگر مواردی که در این خصوص می توان بیان نمود: نامرئی بودن دارایی دانش در درون سازمان، طغیان (فزونی) اطلاعات، عدم شفافیت کافی در اهداف و شناسایی دانش برای تصمیم سازی و تصمیم گیری، فقدان وجود قواعد به اشتراک گذاشتن دانش در بین روسا، معاونین و مدیران گروه های آموزشی در دانشگاه از طریق فناوری اطلاعات که این عامل باعث شده اعضای هیئت علمی متخصصان ناشناخته در درون دانشگاه باشند. بنابراین احتمال استفاده از دانش آنان را کاهش خواهد داد؛ شاید بخاطر اینکه نقشه دانش در دانشگاه فردوسی وجود ندارد. نقشه دانش برای جابجایی تخصص ها مورد استفاده قرار می گیرد و همچنین نمایش ترسیمی متخصصان، دارایی دانش، منابع دانش، ساختار دانش یا کارکردهای دانش هستند که نقشه های دانش بر اساس ساختارشان به فناوری های متفاوت اطلاعات؛ برای روز آمد کردن دانش نیاز دارند که فقدان این مسئله می تواند عامل عدم تاثیر به کارگیری فناوری اطلاعات بر نگرش نسبت به شناسایی مدیریت دانش توسط مدیران باشد. مسئله دیگر در این خصوص این است که از اعضای هیئت علمی در سازمان های دانش مدار مانند دانشگاه به عنوان حاملان هوش سازمانی یاد می شود یا به عبارت دیگر بعضی از گروه ها نسبت به گروه های دیگر در به اتمام رساندن پروژه های علمی و تحقیقاتی و حل مسائل، رویکردی هوشمندانه تر دارند. یک دلیل برای توانایی چشمگیر این تیم ها، کیفیت استثنایی روابط بین اعضای آن است. این روابط مانند سلولهای عصبی مغز آدمی، ساختار را شکل می دهند که به آن هوش سازمانی می گویند. برای سرعت بخشیدن، دقت کافی، و استفاده به موقع از هوش سازمانی مدیران لازم است که مدیران زیر ساخت فنی مدیریت دانش یعنی به کارگیری شبکه های داخلی، منطقه ای، رایانه، نظام های اطلاعاتی، اتوماسیون اداری، اینترنت و وب، پست الکترونیکی، ویدئو کنفرانس و ..را بطور مفیدی مورد توجه و استفاده قرار دهند. بر اساس نتایج بدست آمده در این تحقیق بکار گیری فناوری اطلاعات نتوانسته نسبت به نگرش مدیران به شناسایی دانش تاثیر بالایی داشته باشد که دلایل آن تا حدودی بیان شد. تي ساي در سال 2001 مفهوم قابليت شناسایی دانش را در شبكه هاي درون سازماني مورد بررسي قرار داد. او عقيده دارد كه توانایی شناسایی دانش بالقوه بر عملكرد تجاري و نوآوري در سازمان تاثير گذار است، اما اگر واحدهاي درون سازمان به دانش دسترسي نداشته باشند مورد استفاده قرار نمي گيرد. او به اين اشاره دارد كه چگونه سازمان ها مي توانند به دانش دسترسي داشته باشند. نتايج نشان داد كه قابليت شناسایی بالقوه بر توانايي واحدها براي شناسایی دانش تاثير گذارند و دستيابي به دانش و توانايي شناسایی دانش بر عملكرد تجاري و نوآوري تاثير گذار است. كيانگ تو (2006) با ديد سازماني به شناسایی دانش، ساختار شناسایی دانش را برای توسعه ابزار معتبر جهت اندازه گیری آن مورد بررسی قرار می دهد و تاثيرش را روی توانایی سازمان براي درونی سازي فنآوری تولید نوآورانه و شیوه مدیریت مي آزمايد. او در پژوهش خود ، ارتباطات میان توانایی شناسایی، شیوه های تولید بر مبنای زمان و ارزش قائل شدن برای مشتری را آزمایش می کند. نتیجه پژوهش در نمونه 303 عضوی، حاکی از روابط مستقیم، مثبت و قوي بین قابلیت شناسایی دانش و شیوه های تولید بر مبنای زمان و بین شیوه های تولید بر مبنای زمان و ارزش مشتری می باشد. این پژوهش روی ساز و کارهایی كه سازمان را به سوی قابلیت شناسایی بالاتر هدایت می کند، تمرکز دارد. این پژوهش شناسایی را به عنوان ساز و کارهای سازمانی معرفی می کند که به تشخیص، انتقال و درونی سازی دانش داخلی و خارجی مناسب کمک می نمايد. 5-4 فرضيه فرعی سوم با توجه به يافتههاي حاصل از تجزيه و تحليل دادهها در جداول (4-24) و (4-25)، بين میانگین نگرش نسبت به "اكتساب دانش" میان مديران دو گروه با به کارگیری بالا و پایین فناوری اطلاعات تفاوتی مشاهده نمی شود و این بدان معناست که بین مديران دو گروه فوق از نظر نگرش به اكتساب دانش تفاوت معني داري وجود ندارد. اين نشان ميدهد كه با افزايش به کارگیری فناوری ، نگرش به "اکتساب دانش" افزايش نمي يابد. بحث و تفسير سازمان ها بخش مهمي از دانش خود را از طريق تعامل بین کارکنان، با مشتريان، تهيه كنندگان، رقبا و شركا و يا كارهاي تيمي، تهیه می کنند. سازمان ها مي توانند دانشي را كه خود قادر به توسعه آن نيستند از متخصصان يا ديگر سازمان هاي مبتكر خریداری کنند. برای اکتساب بهتر دانش دانشگاه ها، موسسه های تحقیقاتی دولتی و شرکت های خصوصی، فناوری اطلاعات جدید خود را توسعه می دهند. مدیریت دانش این نوع سرمایه گذاری را به شیوه های مناسب به کار می گیرد. همچنینن وارد کردن دانش ذینفعان به سازمان بسیار حائز اهمیت است، زیرا ارتباط ویژه ی مدیران شدیداً به بافت سازمان و زمینه دانش مورد بحث و زیر ساخت های فنی دانش بستگی دارد. در این زمینه کانال های ورود به دانش، شناخت زمینه های به کارگیری دانش، آنچه دیگر مدیران هم رده می دانند، استفاده از متخصصان کلیدی، درگیر شدن در فعالیت های دانشجویان، درگیر کردن دانشجو در فرایند اکتساب دانش، پروژه های دانشجویی، فهم زبان مشترک، جایگزینی نرم افزار ها و مانند آنها از عوامل تاثیر گذار فناوری اطلاعات بر نگرش مدیران به شناسایی دانش می باشند. به نظر می رسد به دلیل شفاف نبودن فعالیت های فوق، به کارگیری فناوری اطلاعات بر نگرش نسبت به شناسایی مدیریت دانش مدیران تاثیر بالایی نداشته است. 5-5 فرضيه فرعی چهارم با توجه به يافتههاي حاصل از تجزيه و تحليل دادهها در جداول (4-26) و (4-27)، بين میانگین نگرش نسبت به "توسعه دانش" میان مديران دو گروه با بکارگیری بالا و پایین فناوری اطلاعات تفاوتی مشاهده نمی شود. این بدان معناست که در بین مديران دو گروه فوق از نظر نگرش به توسعه دانش تفاوت معني داري وجود ندارد. اين نشان ميدهد كه با افزايش بکار گیری فناوری ، نگرش نسبت به توسعه دانش" افزايش نمي يابد. بحث و تفسير توسعه دانش عنصري بنیادی است كه بر مهارت ها و توليدات جديد، ايده هاي بهتر و فرايند كارآمدتر تمركز دارد. توسعه دانش در بردارنده ي همه تلاش هاي مديريتي است كه آگاهانه بر توليد توانايي هايي تمر كز دارند كه هنوز در درون سازمان ارائه نشده اند يا حتي هنوز در بيرون آن وجود ندارند. نتایج اين تحقیق نشان ميدهد كه افزايش بکار گیری فناوری اطلاعات، نگرش نسبت به توسعه دانش را در حد مطلوب افزايش نمی دهد. یعنی اینکه استفاده مدیران از زیر ساخت فنی مدیریت دانش مانند انبار ذخیره داده، پست الکترونیکی، وب و اینترنت و ... برای توسعه کارآمد دانش در درون سازمان تاثیر کمی داشته است. دلیل این امر احتمالاً به شیوه های تفکر مدیران مربوط می شود. در شبکه های اعصاب، در نتیجه ی تعاملات بین داده بیرونی و درونی، و داده جدید و قدیم، الگوهای اطلاعات شکل می گیرند. در سازمان نیز شبکه های ارتباطات و اطلاعات زمینه ساز توسعه دانش هستند؛ مدیران دانش درونی خود را به عنوان عامل مزیت رقابتی می دانند؛ اما آنان دانش درونی خود را از طریق فناوری اطلاعات توسعه نمی دهند زیرا این امر نیاز به سیستم پاداش دهی منظم و دقیق دارد تا اعتماد مدیران به توسعه دانش افزایش یابد. به بیان دقیق تر دانش فردی زمانی به دانش گروهی تبدیل می شود که تعامل، شفافیت و انسجام، یادگیری در حین کار، هم وجود داشته باشد. احتمالاً با فراهم شدن شرایط مناسب بکار گیری فناوری اطلاعات و تحول در فرهنگ سازمانی می توان شاهد افزایش تاثیر بکار گیری فناوری اطلاعات بر نگرش نسبت به توسعه دانش در دانشگاه باشیم. لین(2003) پژوهشی با هدف شناسایی عوامل تاثیرگذار بر رفتار توسعه دانش انجام داد.یافته ها نشان داد که عوامل مؤثر بر توسعه دانش در این سازمان را می توان در سه مقوله فردی، گروهی، سازمانی طبقه بندی کرد. در سطح فردی چهار عامل شامل حس نوعدوستی گرایش کاری انگیزه فردی و توانایی های فردی در سطح گروهی پنج عامل گرایش و نگرش رهبرگروه همکاری درون گروهی منفعت دو جانبه اعتماد و ارتباطات و در سطح سازمانی نیز چهار عامل موفقعیت شغلی و پست سازمانی فناوری اطلاعات فرهنگ سازمانی و نظام مدیریت دانش به عنوان تاثیر گذار بر رفتار توسعه دانش کارکنان شناسایی شدند. نتایج نشان داد که این عوامل نیز به نوبه خود تحت تاثیر یکدیگر قرار دارند . 5-6 فرضيه فرعی پنجم با توجه به يافتههاي حاصل از تجزيه و تحليل دادهها در جداول (4-28) و (4-29)، بين میانگین نگرش نسبت به "اشتراك دانش" میان مديران دو گروه با به کارگیری بالا و پایین فناوری اطلاعات تفاوتی مشاهده نمی شود. این بدان معناست که بین مديران دو گروه فوق از نظر نگرش به اشتراك دانش تفاوت معني داري وجود ندارد و نشان ميدهد كه با افزايش به کارگیری فناوری ، نگرش نسبت به "اشتراك دانش" افزايش نمي يابد. بحث و تفسير شرط لازم براي تبديل اطلاعات و تجارب منفك به آنچه كه كل سازمان بتواند از آن استفاده كند، توزيع و به اشتراك گذاشتن آنها در درون سازمان است. اشتراک دانش در سازمان، باعث می شود دانش فردی به دانش گروهی و دانش گروهی به دانش سازمانی تبدیل گردد. بر اساس یافته های این تحقیق، به کارگیری فناوری اطلاعات بر نگرش نسبت به اشتراک دانش تاثیر نداشته که عوامل احتمالی آن را می توان چنین اشاره نمود که مشکل ترین وظایف مدیریت دانش، انتقال دانش به افراد مناسب است، با قرار دادن دانش سازمانی در جایی است که بدان نیاز است. بررسی های اخیر نشان داده است که در بسیاری از سازمان ها بیش از نصف سرمایه فکری موجود، مورد استفاده قرار نمی گیرد( پروست و دیگران ،2000). دیگر اینکه ممکن است شرایط اشتراک دانش توسط فناوری اطلاعات در دانشگاه فردوسی بین افراد، گروه ها به صورت واضح و قاعده مند تبیین نشده باشد. یعنی با افزایش ارتباط بین شبکه های داده از طریق فناوری اطلاعات، این مهم امکان پذیر است. عامل دیگر عدم بکار گیری فناوری گروه افزار، مثل لوتوس نوت، مدیریت مستمر اطلاعات مشترک است، که در نتیجه برای فرآیند های کار گروهی، حمایت اساسی را فراهم می آورد. مسئله دیگر مدیریت فضا است، به این معنی که، افرادی که مبادله ی دانش برای آنان بسیار اهمیت دارد، باید نسبتاً به هم نزدیک باشند. گویی این امر به لحاظ ساختار عملکرد امکان پذیر نبوده است. احتمال دیگر اینکه، مدیران دانش خود را، خود به خود به دیگران انتقال نمی دهند. زیرا دانش شخصی خود را بخشی از پایه قدرت خود در سازمان تلقی می کنند، که عامل تمایل به اشتراک دانش را در سازمان محدود می کند. عامل دیگر عدم استفاده از اصل فشار توسط مدیران دانشگاه را می توان نام برد. از دیگر موانع اشتراک دانش در دانشگاه می توان سلسله مراتب و موانع عملکردی را نام برد که منجر به ایجاد جزایر پراکنده دانش شده است. همچنین می توان گفت که اشتراک دانش، موقعیت مالک خود را ضعیف می کند. که اگر چنین باشد به نظر می رسد برای مدیران دانشگاه، در این مورد شأن دانش بالاتر از دستمزد و تشویق ها ...بوده است؛ که برای برون رفت از این شرایط دانشگاه سیستم تشویق، دستمزد و تشویقی های اعتماد مالکان دانش را جلب کند. همچنین، این ساز و کار ها باید درخواست های اطلاعات را نیز حمایت کند، که این درخواست ها نباید به عنوان اقرار به ضعف و بی لیاقتی تلقی شود. در همين راستا چانگ (2003 )، مطالعه اي درخصوص شيوه هاي اشتراك دانش در محيطTreasury انجام داد. وي دريافت كه اشتراك دانش در اين محيط به صورت غير رسمي از طريق ارتباطات چهره به چهره و همكاري گروه هاي كاري صورت مي گيرد. يافته ها، همچنين نشان داد كه فرهنگ محيطي به گونه اي است كه اشتراك دانش را تقويت كرده و كاركنان، مشتاق به اشتراك گذاري دانسته هاي خويش با ديگران همكاران مي باشند. کانلی وکلاوی (2001) درتحقیقی به بررسی عوامل سازمانی چون حمایت مدیریت فرهنگی تعاملی وسعت سازمان و فناوری های مرتبط با اشتراک دانش وعوامل فردی چون سن، جنسیت و پست سازمانی بر فرهنگ اشتراک دانش کارمندان پرداختند. به واقع هدف آنها از انجام این تحقیق شناسایی عوامل سازمانی و فردی است که منجر به افزایش یا کاهش اشتراک دانش میان کارکنان در سازمان می شود. تجزیه وتحلیل داده ها دراین پژوهش نشان داد که دو عامل سازمانی (حمایت وپشتیبانی مدیریت وفرهنگ تعاملی ) همچنین جنسیت تاثیر بسزایی در فرهنگ اشتراک دانش میان کارکنان دارد. هاستد، میخایلوا و مینباوا(2005) نیز در همین راستا، به بررسی تاثیر و نقش انگیزه های برونی و درونی بر عملکرد اشتراک دانش در سازمان پرداختند. آنها در مطالعه خویش به این نتیجه رسیدند که انگیزه های برونی بر بهره برداری از دانش تاثیز گذارند در حالیکه انگیزه های درونی مرتبط با کشف در سازمان ها می باشند. بطور کلی می توان به این نتیجه رسید که بسیاری از عوامل سازمانی چون ایجاد انگیزه و نظام پاداش دهی، حمایت مدیریتی، امنیت شغلی، جو سازمانی، فناوری اطلاعات از جمله عوامل تاثیر گذار براشتراک دانش در سازمان ها شناخته شده و در بسیاری از پژوهشها، وضعیت نامناسب و یا فقدان این عوامل باعث شده که به عنوان مدیریت دانش معرفی شوند. ون دن هوف و دو ريدر)2004) در مطالعه خود به بررسي تاثير سه عامل تعهد سازماني ، ارتباطات سازمان و استفاده از رايانه به عنوان ابزار ارتباطي بر توليد (تسهيم ) دانش پرداختند. اشتراك دانش در اين پژوهش به عنوان دو فرايند ارائه و كسب دانش تعريف شد. فرضيه هايي كه در رابطه با تاثير هريك از اين عوامل بر اين دو فرايند مورد آزمون قرار گرفت. جامعه پژوهش در اين تحقيق شامل 5 سازمان دولتي، فني،آموزشي، مالي و مشاوره اي مي باشد. در ابتدا، گزارشي از وضعيت مديريت دانش در هر سازمان دريافت شد، پس از آن نمونه اي تصادفي در رابطه با هر مورد انتخاب شد به به طور كلي 444 نفر در اين پژوهش شركت كردند و داده هاي تحقيق نيز از طريق پرسشنامه جمع آوري شد. نتايج اين پژوهش حاكي از آن است كه تعهد مؤثر نسبت به سازمان بر تسهيم دانش به خصوص ارائه دانش تاثير بسياري دارد، اما ازسوي ديگر، تاثير چنداني بر دريافت دانش ندارد. جو ارتباطي سازمان نيز به عنوان يك متغير مهم و كليدي شناخته شد. به گونه اي كه جو ارتباطي سازنده و مبتني بر همكاري در سازمان به طور مثبت بر ارئه و دريافت دانش، همچنين تعهد مؤثر نسبت به سازمان تأثير گذار نيست بلكه به گونه اي غير مستقيم و از طريق تعهد سازماني است كه بر اشتراك (توليد دانش ) در سازمان ها تأثير مي گذارد. 5-7 فرضيه فرعی ششم با توجه به يافتههاي حاصل از تجزيه و تحليل دادهها در جداول (4-30) و (4-31)، بين میانگین نگرش نسبت به "بهره‌گيري دانش" میان مديران دو گروه با به کارگیری بالا و پایین فناوری اطلاعات تفاوتی مشاهده نمی شود. این بدان معناست که در بین مديران دو گروه فوق از نظر نگرش به نسبت "بهره‌گيري دانش" تفاوت معني داري وجود ندارد. بحث و تفسير تمام سعي مديريت دانش بر آن است تا اطمينان حاصل كند كه دانش موجود سازمان به طور مفيدي در جهت منفعت آن به كار برده شود و دانش در فعاليت هاي روزمره سازمان به كار گرفته شود. برای استفاده از دانش تضمين حاصل آيد كه مهارت هاي ارزشمند و دارايي دانش مانند پروانه هاي ثبت اختراع و مجوزها، كاركنان متخصص و با تجربه كاملا ً مورد بهره برداري قرار مي گيرند. همچنین، بهره گیری مفید دانش، تنها راه تبدیل دانش به نتایج مشهود است. از آن جایی که بهره گیری از دانش جدید به معنی قبول عدم قطعیت و قدم گذاشتن در (جهان) ناشناخته است. این مطلب نشان دهنده آن است که موانع متعدد ساختاری و روانشناختی، بهره گیری از دانش درونی و بیرونی را کند می سازد. احتمال دارد مدیران مایل نباشند از کارهای یکنواخت و عادی که از طریق وظایف روزانه به آن ها کمک می کنند، دست بکشند. مانع دیگر از جایی است که فناوری اطلاعات بطور مفیدی مورد استفاده قرار نمی گیرد، اغلب به این دلیل است که فناوری اطلاعات برای برآورده کردن نیاز های کاربران (مدیران) طراحی نشده اند؛ یا فرضیات مهم مدیریت دانش را نادیده می گیرد. عامل دیگر ممکن است عدم تشویق برای بهره گیری از دانش جدید باشد. به عبارت دیگر استفاده از دانش بیرونی– مانند تقسیم دانش خود با دیگران – می تواند غیر معمول به نظر برسد. و به منزله موانع فرهنگی مثل عدم در خواست اطلاعات از دیگر دانشکده ها توسط یک مدیر گروه به شمار آید. نتايج پژوهش نيكا موراُوك (2008) نشان مي دهد كه بهره گیری دانش تاثير بسيار شديد و مثبتي بر توليد نوآوري و فرايند نوآوري دارد در سازمان هاي اسلووني كه در فعاليت نوآورانه تشويق شده اند. تاثير بهره گیری دانش بر توليد نوآوري حتي بيشتر از تاثير آن بر فرايند نوآوري مي باشد. سازماني كه به بهره گیری دانش از منابع مختلف بيروني تواناست، بنابراين در افزايش انعطاف پذيري در توليد يا ارائه خدمات و كاهش هزينه هاي كار و مواد و انرژي واحد پيش توليد موفق تر خواهد بود. چنين سازماني حتي مي تواند در افزايش خدماتش و افزايش فروش و بهبود كيفيت خدماتش موفق تر باشد. جونگ هان پارك(2007) تاثير بهره گیری دانش كاربران را در استفاده آنها از طراحي منابع اقتصادي در كشور كره مورد بررسي قرار داد. سه مفهوم مورد بررسي، فهم درون سازي و بكارگيري دانش طراحي منابع اقتصادي بود. او دريافت كه قابليتهاي كاربران براي درون سازي و بكارگيري دانش هم تاثير مستقيم و هم غير مستقيم بر ارزش آن دارد. توانايي كاربران براي فهم دانش طراحي منابع اقتصادي بر عملكردشان به وسيله درون سازي و كاربردشان از دانش موثر است. او همچنين دريافت كه حمايت سازمان رابطه بين قابليت بهره گیری و عملكردشان را اداره مي كند. 5-8 فرضيه فرعی هفتم با توجه به يافتههاي حاصل از تجزيه و تحليل دادهها در جداول (4-32) و (4-33)، بين میانگین نگرش نسبت به "نگهداري دانش" میان مديران دو گروه با به کارگیری بالا و پایین فناوری اطلاعات تفاوتی مشاهده می شود. این بدان معناست که در بین مديران دو گروه فوق از نظر نگرش به نگهداري دانش تفاوت معني داري وجود دارد. اين نشان ميدهد كه با افزايش به کارگیری فناوری ، نگرش نسبت به "نگهداری دانش" افزايش مي يابد. بحث و تفسير نگهداري اطلاعات، مدارك، تجارب، قابليت هايي را كه درگذشته در سازمان فراگرفته شده به مديريت نياز دارد. اگر عمل نگهداري درست صورت نگيرد دارايي هاي ارزشمند سازمان به سادگي دور انداخته مي شوند. پروست در این مورد بحث را با این جمله آغاز می کند که " ما معمولاً قادر به انجام آن بودیم، اما به نظر می رسد، چگونگی انجام آن را فراموش کرده ایم". به دلیل مهندسی مجدد، برون سپاری یا سیاست های مدیریت تقلیلی، ممکن است که بخش هایی از حافظه سازمانی بطور موقتی یا دائمی از بین برود. با عزیمت و یا باز نشستگی مدیران دانشگاه شکاف در نگهداری دانش بوجود نمی آید بخاطر این که مدیران جدید کسانی هستند که در همان محیط یعنی محیط دانشگاهی مشغول تحصیل، تدریس و ... بوده اند و آنها اطلاعات و دانش به روز شده دارند. دیگر اینکه مدیران پس از بازنشستگی نیز از طریق کتاب، سخنرانی، مقاله و ... تجربیات خود را در اختیار سازمان قرار می دهند. به عبارت دیگر، احتمالاً حافظه گروه در دانشگاه نسبت به سایر سازمان ها اطلاعات و دانش دوام بهتری دارد بخاطر اینکه بسیاری از شاگردان یا همکاران مدیران در نبود مدیر قبلی از اطلاعات، دانش و تجربیات او بهره می گیرند. از مهمترین عوامل زیر ساخت فنی مدیریت دانش می توان حافظه الکترونیکی را یاد کرد که امروز بطور شگرفی در امر نگهداری دانش مدیران مورد استفاده قرار می گیرند. در این خصوص می توان این مطلب را افزود که سازمان دانشگاه فردوسی مشهد کمتر دست خوش تغییرات بنیادی در زمینه ساختاری و نیروی انسانی شده است. هم چنین موفقیت در مستند سازی به کمک فناوری اطلاعات راه دیگر نگهداری مفید، اطلاعات بوده است. بر اساس نتایج بدست آمده از تحلیل یافته های مربوط به این فرضیه، همچنین می توان گفت که بکارگیری فناوری اطلاعات بر نگرش به نگهداری دانش توسط مدیران در دانشگاه فردوسی بطور مفیدی تاثیر داشته است که این امر بر اساس فراهم بودن شبکه های محلی، شبکه های گسترده، اتوماسیون اداری، به کارگیری رایانه، بانک های داده و استفاده از حافظه های دائمی و ارزشمند بودن داده، اطلاعات، دانش در نزد مدیران که همه آنها عضو هیئت علمی دانشگاه می باشند، بوده است. 5-9 فرضيه فرعی هشتم با توجه به يافتههاي حاصل از تجزيه و تحليل دادهها در جداول (4-34) و (4-35)، بين میانگین نگرش نسبت به "ارزیابی دانش" میان مديران دو گروه با به کارگیری بالا و پایین فناوری اطلاعات تفاوتی مشاهده نمی شود. این بدان معناست که بین مديران دو گروه فوق از نظر نگرش به ارزیابی دانش تفاوت معني داري وجود ندارد. و نشان ميدهد كه با افزايش به کارگیری فناوری ، نگرش نسبت به "ارزیابی دانش" افزايش نمي يابد. بحث و تفسير براي ارزیابی دانش نياز به روش های مختلف داريم. روش تدوين اهداف دانش، روش هاي ارزیابی دانش را تعيين مي كند. بنابراين اگر موفقيت اهداف دانش قبلا آشكار نشده باشد در مرحله ارزيابي علت آن آشكار مي شود. بر اساس نتایج به دست آمده از نتایج تحقیق می توان چنین اظهار نظر کرد که چگونه می توان مدیریت دانش را ارزیابی کرد؟ ممکن است، این سؤال برای مدیران دانشگاه فردوسی (جامعه آماری) بدون پاسخ باشد. زیرا مدیران هنوز در شرایط یادگیری و اجرای الگوی مدیریت دانش به بطور اخص قرار نگرفته اند. اما آنان بطور واضح و مشخص به انواع شیوه های اندازه گیری و ارزیابی دانش در امور آموزشی و مدیریتی خود آگاهند؛ و احتمالاً مانع اصلی بر سر این راه نبود شاخص های استاندارد برای ارزیابی دانش و به کارگیری فناوری اطلاعات باشد. 5-10 بررسي وضعیت کلی به كارگيري فن آوري اطلاعات ( IT) توسط مديران دانشگاه فردوسي داده های مربوط به مؤلفه های فناوری اطلاعات در چهار مؤلفه ی رایانه، سیستم اطلاعات، ارتباطات و اتوماسیون اداری در جدول 4-7 نمایش داده شده است. میانگین نمره رایانه31/04 ، سیستم اطلاعات 24/67 ، ارتباطات 25/55 و اتوماسیون اداری 01./35 ، است. همچنین بر اساس یافته های حاصل از جداول 4-9 و 4-10 مشاهده می شود در مجموع مدیران دانشگاه فردوسی به طور مفیدی از فناوری اطلاعات بالا تر از سطح متوسط استفاده می کنند. بحث و تفسير فناوري اطلاعات عبارتست از گرد آوري ، سازماندهي، ذخيره و نشر اطلاعات اعم از صوت، تصوير، و يا عدد كه با استفاده از ابزارهاي رايانه اي و مخابرات صورت مي گيرد. فناوري اطلاعات (IT) مربوط به كاربرد سيستم هاي اطلاعات، ارتباطات و مكانيزاسيون اداري و نيز كامپيوتر می باشد.اگر فناوري اطلاعات را مثلثي در نظر بگيريم سه راس آن سيستم هاي اطلاعات (IS)، اتوماسيون (OA) و ارتباطات(C) تشكيل مي دهند.و ارتباط اين اجزاء به معناي فناوري اطلاعات است(ثاقب تهرانی و دیگران؛1385). بر اساس یافته های فوق می توان گفت که در دنياي امروز، فناوري اطلاعات و نظام های اطلاعات، ديگر يك ابزار كار يا منبعي از منابع توليد نيست بلكه محيط و فضاي حاكم بر كار و توليد مي باشند. اين محيط و فضاي كاري جديد، زمينه تحولات شگرفي را در سازمانها فراهم كرده است كه از جمله اين تحولات، تغيير در شيوه سازماندهي و ارائه شكلهاي جديد سازماني نظير سازمان دانش محور، سازمان شبكه اي، سازمان مجازي و غيره است. با عنایت به این که وجود رایانه و وسایل جانبی آن در اختیار رییس، معاونین و مدیر گروه های دانشکده ها زمینه مناسبی در دانشگاه فردوسی مشهد فراهم کرده است؛ داده ها به اطلاعات تبدیل شده مورد استفاده قرار گیرند؛ و با به کارگیری اتوماسیون اداری، واژه پرداز، پست الكترونيك، پست صوتي، كنفرانس هاي صوتي، ويدئويي و پست تصويري همه برای مدیران مهیا می باشند؛ همچنین نظام ارتباطات موجود در دانشگاه؛ که لازمه ي اخذ تصميمات صحيح، مناسب، سازگار و دقيق كه باعث افزايش سرعت و دقت ارتباطات شده اند، منجر به تغيير رفتار استفاده كننده(مدیران دانشگاه) مي شوند. اما نتایج بدست آمده از این پژوهش نشان دهنده این مطلب است که استفاده کنندگان از فناوری اطلاعات در سطوح متفاوتی از به کارگیری فناوری اطلاعات قرار دارند. این نتیجه، بدین معنی است که هنوز از امکانات موجود فناوری اطلاعات بطور کاملاً مفیدی توسط کلیه مدیران دانشگاه فردوسی استفاده نمی شود. اما در مجموع مدیران دانشگاه فردوسی به طور مفیدی از فناوری اطلاعات بالاتر از سطح متوسط استفاده می کنند و با توجه به آنچه بیان شد، دانشگاه فردوسی شرایط محیطی و فضای مناسبی برای بکار گیری مدیریت دانش را دارا می باشد. 5-11 نتيجه‌گيري كلي در پایان با توجه به نتایج به دست آمده در این پژوهش می توان چنین اظهار نظر کرد که دانشگاه فردوسی در زمینه اجرا و اشاعه مدیریت دانش آمادگی لازم را دارد. حال این سوال مطرح می شود: برای اجرا و اشاعه مدیریت دانش چه مواردی وجود دارد؟ 1- نگرش موجود به مدیریت دانش نگرش متوسط به بالا است. اما باید دانست برای پذیرش و نهادینه ساختن کارهای جدید نیاز به نگرش های موافق و کاملاً موافق است. 2- بر اساس مبانی نظری، کاربرد فناوری اطلاعات برای مدیران مهم است و بایستی برای افزایش نگرش به مدیریت دانش از زیر ساخت های فنی(فناوری اطلاعات) مدیریت دانش استفاده گردد. اما امیدواری تنها به فناوری اطلاعات با توجه به مبانی نظری و بخصوص نتایج این تحقیق کافی نیست. چنانچه تاثیر ميان متغيرها ی فناوری اطلاعات و مدیریت دانش معنادار نشده است، به نظر می رسد. تاثير عوامل مداخلهگر كه در اين بررسي به آنها پرداخته نشد مي تواند از عوامل مهم باشد. به هر روی بر اساس نتیجه نظری این پژوهش می توان از انقلاب فناوری اطلاعات استفاده کرد. انقلاب فناوری اطلاعات، نیروی سوق دهنده ای است که در پس جامعه ی جهانی دانش محور قرار دارد. یکی از دلایلی که طرفداران مدیریت دانش، در این زمان خاص، توجه جمعیتی را جلب می کنند، پیشرفت فناوری اطلاعات و ارتباطات است. اَشکال کاملاً جدید سازمان ممکن است، زیرا پایگاه دانش می تواند توسط فناوری اطلاعات به اشتراک گذاشته شود. این گرایش بسوی شبکه سازی جهانی در همه ی محل های کار، منجر به پیدایش ساختار های ارتباطی شده است که بر حسب مدل های سازمان های سنتی قابل توصیف نیستند. صریحاً و واقعاً فناوری های نوین اطلاعات مانند گروه افزارها و شبکه های داخلی، وب، اینترنت و ... در حال حاضر متحول ساز شیوه های مدیریتی هستند که سازمان ها از طریق آنها از پایگاه دانش خود استفاده می کنند. بنابراین پیوند زدن فناوری اطلاعات با مهارت های منحصر برای تجارب فردی و جمعی کارکنان، یک منبع انرژی است که فناوری اطلاعات برای مدیریت دانش در سازمان ها به ارمغان آورده است(پروست و دیگران، 1385، ص345). 5-12 محدوديت ها و پيشنهادها الف) محدوديت ها 1- صرف مدت زمان طولانی برای تهیه دو پرسشنامه سنجش نگرش به مدیریت دانش و پرسشنامه سنجش به کارگیری فناوری اطلاعات. 2- عدم همكاري مديران در پاسخ به پرسشنامه های نگرش به مدیریت دانش و به کارگیری فناوری اطلاعات. ب) پيشنهادات 1- بر اساس نتايج اين پژوهش مي توان براي بهبود به کارگیری فناوری اطلاعات توسط مديران و افزایش نگرش مثبت به مدیریت دانش پيشنهاداتي را ارائه نمود، از آن جمله: ایجاد کارگاههای آموزشی در زمینه مدیریت دانش و نقش آن در تولید علم برای مدیران و اساتید دانشگاه فردوسی به طور علمی و عملی در زمینه تدوین اهداف دانش، شناسایی دانش، و ...، ارزیابی دانش. ایجاد رشته تحصیلی مدیریت دانش با همکاری اساتید رشته مدیریت، علوم کتابداری و علوم کامپیوتر در دانشگاه فردوسی. تدریس روش تحقیق بر اساس مدل سیستم های مدیریت دانش برای حرکت بسوی کاربردی نمودن اطلاعات پایان نامه های دانشجوی بسوی دانش. تدریس فناوری اطلاعات برای اساتید دانشگاه فردوسی به عنوان یک ابراز قدرتمند و مؤثر در رفتار علمی نوین. در نهایت بر اساس نتایج به دست آمده از نتایج تحقیق؛ این سؤال مطرح می شود آیا مهارت یادگیری آگاهی از آنچه می دانیم جایش در فعالیت های روزانه مدیران خالی نیست؟ اگر جواب مثبت باشد الگوی مدیریت دانش همان مهارت یادگیری آگاهی از آنچه می دانیم می باشد، زیرا مدیران در عصری زندگی می کنند با ویژگی ها و خصوصیات منحصر به فرد مثل طغیان اطلاعات که تنها ابزار مهار این طغیان مدیریت دانش است. بنابراین تاخیر، چشم پوشی و ... به معنای از دست دادن مزیت رقابتی مدیران است. 2- در راستاي اين پژوهش مي توان پژوهش هاي ديگري را با اين عناوين انجام داد: ـ بررسي رابطه بکار گیری مدیریت دانش و نوآوري سازماني. ـ مطالعه عوامل تاثير گذار بر توسعه دانش. ـ بررسي شيوه هاي اندازه گيري مدیریت دانش. ـ بررسي جنبه هاي سازماني مدیریت دانش. ـ بررسي وضعیت بکار گیری فناوری اطلاعات در سازمان های آموزشی و رابطه آن ها با مديريت آموزشي. ـ مقايسه ابعاد مدیریت دانش و تاثير آنها بر نوع رهبری. فهرست منابع الف) فارسی احمدي، عليرضا،شمس خرامي ،شرايگم، فناوري اطلاعات و كاربرد آن، انتشارات توليد دانش، 1382. احمدي، علي، شمس عراقي، شرايگم ،فناوري اطلاعات و كاربردهاي آن، تهران: انتشرات توليد دانش، 1382. استونر ،جيمز و ادوارد فريمن مديريت ،ترجمه سيد محمد اعرابي و علي پارسيان، تهران: انشارا ت مؤسسه مطاعات و پژوهشهاي بازرگاني،1375. استوورو، ويليام جيمز، تكنولوژي اطلاعات در جهان سوم، ترجمه رضا نجف بيگي و اصغر صراف زاده، انشارات دانشگاه آزاد، 1375. اسماعيل پور، رضا، حسيني، سيد حميد خداداد، الهي، شعبان، عوامل مؤثر بر كاربرد فناوري اطلاعات توسط اعضاي هيئت علمي فصلنامه پژوهش و برنامه ريزي در آموز ش عالي، شماره 44 ، ص 154، 1386. اوتارخاني، علي ، تاثير فناوري اطلاعات و سيستم اطلاعاتي بر ارتباطات سازماني، پيام مديريت شماره 46 ، 1380. ايكوجيرونوناكا و هيروتاكاتاكوچي، مديريت دانش شركت‌هاي دانش آفرين. نويسندگان، ترجمه: دكتر علي عطافر، جبار اسلامي، آناهيتا كاوه و سعيد انالويي ـ ناشر: سما، چاپ اول، 1385 . پسران قادر، مجيد، مديريت، خلاقيت و تحول سازماني، تهران، نشر كيفيت،1381. تارخ، محمدجعفر _ مهندس اميرعلي رامي، "تكنولوژي اطلاعات و صادرات نرم افزار"، تامس اچ. داونپورت و لارنس پروساك ،مديريت دانش. نويسندگان: ترجمه: دكتر حسين رحمان سرشت، ناشر: ساپكو. چاپ اول، 1379. ثاقب تهراني، مهدي، شبنم تدين، "مديريت فن آوري اطلاعات "، مركز آموزش مديريت دولتي،١٣٨٠. جعفري‌مقدم سعيد، مستندسازي تجربيان مديران (از ديدگاه مديريت دانش). ناشر: مؤسسه تحقيقات و آموزش مديريت. چاپ اول، 1382. حسن زاده، محمد، بررسي مديريت دانش در دولت جمهوري اسلامي ايران ، پايان نامه دكتراي كتابداري، دانشكده علوم تربيتي و روانشناسي، دانشگاه فردوسي مشهد، 1385 . حسين قلي زاده، رضوان، بررسي جايگاه مديريت دانش در دانشگاه فردوسي بر اساس نظريه نانوكا و رابطه آن با فرهنگ سازماني، پايان نامه كارشناسي ارشد مديريت آموزشي، دانشگاه علوم تربيتي، دانشگاه فردوسي، 1383. خليجي، محسن، نگاهي كلي به وضعيت آموزش عالي در ايران: ديروز، امروز و فردا، 1376. دراكر، پيتر اف، مديريت آينده، ترجمه عبدالرضا رضايي نژاد، تهران، انتشرات موسسه خدمات فرهنگي رسا، 1378. درست رنج، حكمت الله، فناوري اطلاعات و توانمند سازي كاركنان، تدبير شماره 145، 1383. دف، ريچاردال، مباني تئوري و طراحي سازمان، ترجمه سيد علي اعرابي و علي پارسائيان، تهران، انتشرات دفتر پژوهشهاي فرهنگي، 1378. رابينز، استيفن، پي ، رفتار سازماني، ترجمه علي پارسائيان، محمد اعرابي، تهران: دفتر پژوهش‌هاي فرهنگي، 1377. رادينگ الن ، ترجمه لطيفي، محمد حسين، مديريت دانش، انشارات سمت، 1386 . رحماني سرشت، حسين ، تمركز و عدم تمركز سازماني، تهران، انتشرات دانشگاه علامه طباطبائي، 1372. رضائيان، علي ، تجزيه و تحليل و طراحي سيستم، تهران سمت، 1385. زرگر، محمود،، اصول و مفاهيم فناوري اطاعات، تهران: نشريه بهينه، 1382. سرمد زهره بازگان ، عباس و حجازي،الهه روشهاي تحقيق در علوم رفتاري، تهران، آگاه، 1376. صرافي زاده، اصغر، فناوري اطلاعات در سازمان (مفاهيم و كاربرد)، تهران: انتشارا ت مير، 1383. عدلي فريبا، مديريت دانش (حركت به فراسوي دانش)، انتشارات فراشناختي انديشه، 1384. عفت نژاد، امرا؛ بررسي ميزان استفاده دانشجويان تحصيلات تكميلي دانشگاه شيراز از فناوري هاي اطلاعاتي؛ پايان نامه كارشناسي ارشد ، دانشكده تحصيلات تكميلي دانشگاه شيراز1381. غلامزاده، احمد، ميعادي، داود،، شمايل؛ زبان مشترك و سير اطلاعات، تهران انتشارات دانشگاه امام حسين(ع)، 1377. گليبرت پروست، استفان روب و كاي رومهارت، مترجم علي حسيني خواه، مديرت دانش، انتشارات يسطرون، 1385. مجموعه مقالات نخستين سمينار آموزش عالي در ايران، جلد1، تهران :دانشگاه علامه طباطبايي 72 ، آبان - ص88،.1375 محمدي موحد ، حميد و ايرواني هوشنگ، الگوي استفاده از اينترنت توسط دانشجويان مجله علوم كشاورزي، جلد 33 صص717، 727 ؛ دانشكده هاي كشاورزي ايران، .1381 مديريت دانش، نوسندگان :گيلبرث پروست، روب وكاي رومهاردت مترجم: علي حسيني خواه، نشر يسطرون، 1385. وارث، حامد، ، ظهور تكنولوژي اطلاعات، تدبير 87، 1377. الواني، سيدمهدي، مديريت عمومي، چاپ چهارم، تهران نشر ني،1370. وتن، ديوداي و كيم اس كمرون ، توانمند سازي و تفويض اختيار، ترجمه بدرالدين اورعي يزدي، تهران، انتشارات موسسه تحقيقات و آموزش مديريت، 1381. ب) انگلیسی: Anonymous( 2002) ;" Information Technology"; Availab at: elearning. Pdf. encarta.msn.com. Probst, G., S. Raub, and K. Romhardt, Managing Knowledge: Building Blocks for Success. 2000: John Wiley & Sons. Frontier"; Available at: www. Cata. Ca/china / documents/ Joseph G. Davis, Eswaran Subrahmanian, Arthur W. Westerberg( 2005) “The “global” and the “local” in knowledge management” Journal of Knowledge ManagementVolume 9 Number 1 pp. 101-112 Ladouceur, Anne and Hum Dong(2001); "E-learning The New Metaxiotis , Kostas ; Ergazakis , Kostas ; & Psarras , John (2005) ." Exploring the world of knowledge management : agreements and disagreements in the academic / practitioner community " . Journal of Knowledge Management . Vol.9 . No.2 : 6-18 Schwarz G.M “ Organizational hierarchy adoptation and information technology”; Information & Organization Journal, Vol. 12, Issue 3, July 2002.www. Kdgonline. Com/ webpages/whitepapercontent2.htm,o , William J (2008 (Exploring the absorptive capacity to innovation/productivity link for individual engineers engaged in IT enabled work Information and Management; Volume 45; Issue 2. Murovec, Nika (2008) The Influence of Organizational Absorptive Capacity on Product and Process Innovation; Organizacija; Volume 41 Research papers; Number 2. , Xiaodong (2008) Exploring the absorptive capacity to innovation/productivity link for individual engineers engaged in IT enabled work; ; ; Pages 75-87. Wang, Eric T-G (2007) Improving Resource Planning (ERP) Fit to Organizational Process through Knowledge Transfer; International Journal of Information Management; Volume 27; Issue 3; Pages 200 – 212. Richard C. Hicks, Ronald Dattero, Stuart D. Galup (2006) “The five-tier knowledge management hierarchy” Journal of Knowledge Management Volume 10 Number 1 pp. 19-31 Thuc Anh, Phan Thi (2006) Knowledge Acquisition from Foreign Parents in International Joint Ventures; Interactional Business Review; Volume 15; Issue 5. , Richard M (2006) Designing Firms for Knowledge Acquisition and Absorptive Capacity; Publisher Springer ; Volume 6; Book Organization; ISSN1568-2668. Matusik, Sharon F. (2005) Absorptive Capacity in the Software Industry: Identifying Dimensions That Affect Knowledge and Knowledge Creation Activities; Journal of Management; Vol. 31; No. 4; P 549-572. Tu, Qiang (2006) Absorptive Capacity: Enhancing the Assimilation of Time – Based Manufacturing Practices; Journal of Operations Management; Volume 24; Issue 5; Pages 692 – 710. Lane, Peter J. and Klavans, Richard (2005) Science intelligence capability and innovation performance: an absorptive capacity perspective; International Journal of Technology Intelligence and Planning; Volume 1, Number 2; Pages: 185 – 204. Mahnke, Volker (2003) the impact of knowledge management on MNC subsidiary performance: the role of absorptive capacity; CKG Working Paper, No. 12/2003, ISBN: 87-91506-10-7. Yli-Renko, (2001) Social capital, knowledge acquisition, and knowledge exploitation in young technology-based firms; Strategic; ; Pages 587 – 613. Tsai, Wenpin (2001) Knowledge Transfer in Intraorganizational Networks: Effects of Network Position and Absorptive Capacity on Business Unit Innovation and Performance; The Journal; Volume 44;No. 5. Bowles, Jerry(2000); "The E-learning Potential"; Available at: Top of Form . Lane Peter J. Lane and Richard Klavans Bottom of Form Top of Form Bottom of Form پرسشنامه سنجش نگرش به مدیریت دانش Synopsis Effect of information technology implementation on attitude of managers concerning knowledge management To study the effect of information technology implementation on management attitude of managers’ knowledge of colleges, this research has been carried out. To conduct this research a scientific- comparative method has been utilized. It involves collecting data from The Information Technology Questionnaire for the purpose of using information technology with parallel rate of 0/94.7 as well as Knowledge Management Questionnaire with the rate of 0/87.8. In addition, T (t-test) has been applied to analyze the data. The outcomes resulting from the data analysis indicate no meaningful effect on the knowledge management due to implementation of information technology and attitude. Information technology consists of four elements including computer, information system, communication and official automation. Knowledge management includes eight parameters such as, knowledge aims, knowledge realization, knowledge acquisition, knowledge expansion, knowledge distribution and allocation, knowledge application, knowledge preservation and knowledge assessment. The study of each one of the variants with information technology factors and knowledge management factors shows that the implementation of information technology has no significant effect on attitude compared to knowledge management. Although the use of information technology has shown a meaningful influence over attitude compared to knowledge preservation. Key words: Information technology, attitude, knowledge management, managers, Cultural Sciences and Master Degree of Educational Management Thesis Effect of information technology implementation on attitude of managers concerning knowledge management Advising professor: Dr, Mahmood Saeedi Rezvani Consulting professors: Dr, Rahmat-alla Fattahi Dr, Mojtaba Bazrafshan Moghadam Student: Gholam Hussein Amiri Winter 1387